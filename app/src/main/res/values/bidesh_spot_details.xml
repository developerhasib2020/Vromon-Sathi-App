<?xml version="1.0" encoding="utf-8"?>
<resources>
    <string-array name="napal_spot_details">
        <item>ল্যাংটাং ভ্যালি ট্রেক (Langtang Valley Trek) নেপাল তিব্বত সীমান্তে অবস্থিত একটি জনপ্রিয় ট্রেকিং রুট। এই ট্রেকিং রুটে রয়েছে বেশ কিছু চমৎকার ট্রেকিং ডেষ্টিনেশন। তাদের মধ্যে অন্যতম হলো ৩৫০০ মিটার উচ্চতায় ল্যাংটাং ভিলেজ, প্রায় ৩৮০০ মিটার উচ্চতায় চারিদিকে বরফের রাজ্য নিয়ে চমৎকার পাহাড়ি বসতি কিয়ানজিন গোম্পা, আছে গোসাইকুন্ড নামে্র হাই আলটিচ্যুড লেক। এছাড়াও আছে জনপ্রিয় ট্রেকিং পিক কিয়ানজিন রি, সেরগো রি, ইয়ালা পিক সহ বেশ কিছু ট্রেকিং পিক যেখানে কোন রকম টেকনিক্যাল ক্লাইম্বিং ছাড়াই প্রায় ৫০০০-৬০০০ মিটার পর্যন্ত উচু চূড়া আরোহন করা যায়। এই ল্যাংটাং রেঞ্জেই আছে ৬৫০০ মিটার উচ্চতার লাংশিসা রি। প্রতি বছর নানা দেশের বহু পর্যটক ল্যাংটাং ভ্যালিতে ট্রেক করতে আসেন।

অল্টিচিউড সিকনেস
হাই অল্টিচ্যুড ট্রেকে অল্টিচিউড সিকনেস (Altitude Sickness) অত্যন্ত গুরুত্ত্বপূর্ণ একটি বিষয়। এই বিষয়টি কখনই মাথা থেকে বাদ দেয়া যাবে না। প্রচুর পানি খেতে হবে আর নিজের উপর অতিরিক্ত প্রেসার দেয়া থেকে বিরত থাকবেন।

ট্রেক সারসংক্ষেপ
উচ্চতাঃ ৩৮০০ মিটার (কিয়ানজিন গোম্পা)ট্রেক সময়কালঃ ১১-১৩বেইসক্যাম্পঃ সিয়াব্রুবেসিসেরা সময়ঃ মার্চ-মে, সেপ্টেম্বর-নভেম্বর
হাইপোথারমিয়া
হাইপোথারমিয়াকে (Hypothermia) বলা যেতে পারে উচ্চতার নিঃশব্দ ঘাতক। সুন্দরবনের রয়াল বেঙ্গল টাইগার বা জিম করবেট এর ‘দ্য ম্যান ইটিং লেপার্ড অফ রুদ্রপ্রয়াগ’- এরা কেউই সোজাসুজি তার উপস্থিতি জানান দিয়ে আক্রমণ করেনা। সকলের অলক্ষ্যে তারা শিকার বেছে নেয়। সাধারণত গ্রুপের সবথেকে দুর্বল, অবাধ্য, গ্রুপের নিয়ম না মেনে চলা বা গ্রুপ থেকে আইসোলেটেড হয়ে পড়া কাউকে। তারপর হঠাতই আক্রমণ, শিকার প্রতিরোধের সময় টুকু পায়না। হাইপথারমিয়ার শিকারের পদ্ধতি অনেকটা একই রকম। হাই অল্টিচ্যুড ট্রেকে Hypoxia (অক্সিজেনের অভাব) আর হাইপথারমিয়া, একের পর এক পর্বতারোহীর প্রাণ নিয়েছে। সামিট করে ফিরে আসা ক্লান্ত পর্বতারোহী অক্সিজেনের অভাবে আরও অবসন্ন হয়ে পড়তে থাকে। দুর্বল করার কাজ করে দেয় Hypoxia, তারপর প্রাণহানির বাকি কাজটা করে হাইপোথারমিয়া।

জামাকাপড় কিংবা প্রস্তুতি
নেগেটিভ ৫ থেকে নেগেটিভ ১০ তাপমাত্রার প্রিপারেশন থাকা লাগবে, বিশেষ করে কিয়াঞ্জিং গুম্পার ৩ দিনের জন্য। দুইটি সামিটেই ভাল ঠান্ডা এবং প্রচণ্ড বাতাস থাকবে। সুতরাং জামাকাপড়ে কোন কম্প্রোমাইজ না করাই উচিত। কাপড় কেমন হওয়া উচিত সে ব্যাপারে জানার জন্য এই ব্লগটি দেখতে পারেন।

ল্যাংটাং ভ্যালি ট্রেক এর সম্ভাব্য ট্যুর প্ল্যান
দিন ১ঃ ঢাকা থেকে কাঠমান্ডু
দিন ২ঃ কাঠমান্ডু থেকে সিয়াব্রুবেসি বাই বাস, সিয়াব্রুবেসি – তিওয়ারি ট্রেক।
দিন ৩ঃ তিওয়ারি থেকে রিভারসাইড ট্রেক।
দিন ৪ঃ রিভারসাইড থেকে কিয়াঞ্জিং গুম্পা ট্রেক।
দিন ৫ঃ কিয়াঞ্জিং রি সামিট
দিন ৬ঃ সেরগো রি সামিট
দিন ৭ঃ কিয়াঞ্জিং গুম্পা থেকে লামা হোটেল ট্রেক।
দিন ৮ঃ লামা হোটেল থেকে সিয়াব্রুবেসি ট্রেক।
দিন ৯ঃ সিয়াব্রুবেসি থেকে কাঠমান্ডু বাই বাস
দিন ১০ঃ রিসার্ভ ডে
দিন ১১ঃ কাঠমান্ডু থেকে ঢাকা
ল্যাংট্যাং ভ্যালি ট্রেক রুট
ল্যাংট্যাং ভ্যালি ট্রেক রুট। সৌজন্যেঃ kimkim.com
খরচ
খরচ কিন্তু একটি আপেক্ষিক বিষয়। আপনি কিভাবে থাকবেন, কতটা রিলাক্সে ট্রেক করবেন, অন্যান্য খরচ কেমন করবেন তাঁর উপরে টোটাল খরচ কম বেশী হবে। এই পর্বে যেসব খরচ আপনার হবেই সেসব নিয়ে একটা ধারনা দেয়া হবে। এরপর আপনারা নিজ নিজ চাহিদা মত বাজেট করে নিতে পারবেন।

প্লেন ভাড়া আপনার বাজেটের প্রায় অর্ধেক। ১ মাস আগে কাটলে ১৭০০০-১৮০০০ এর মাঝামাঝি খরচ হবে। বাই রোডে গেলে খরচ কমবে কিন্তু সময় বাড়বে এবং ভারতের ট্রানজিট ভিসা লাগবে।
এবার হচ্ছে থাকার খরচ। কাঠমান্ডুতে ২-৩ রাত থাকতে হবে আপনাকে। এখানে প্রতিদিন গড়ে ৮০০-১০০০ রুপি যাবে দুইজনের। এখানে কত খরচ হবে এটা একান্তই আপনার ব্যাক্তিগত বিষয়। বাকি সাত রাতের জন্য প্রতিদিন জনপ্রতি ২০০ রুপি ধরলে সেফ।
এরপর হচ্ছে খাওয়ার খরচ। কাঠমান্ডুতে আপনি দিনে ৩০০-৪০০ রুপিতেও খেতে পারেন আবার হাজার রুপিও খরচ করতে পারেন। এখানে আপনার ৩ দিনের হিসাব আপনার মত করে করতে হবে। তবে ট্রেকে আপনার দৈনিক ১২০০-১৫০০ রুপি খরচ হবে খাওয়ার জন্য জনপ্রতি।
টিমস কার্ড এর জন্য আপনার দিতে হবে ৬০০ রুপি আর ল্যাংটাং এরিয়া পারমিট ১৬৯৫ রুপি। এরিয়া পারমিট একেক রিজিওনে একেক রকম। যাওয়ার আগে খোঁজ নিয়ে যাবেন।
কাঠমান্ডু থেকে সিয়াব্রুবেসির বাস ভাড়া ৬০০ রুপি, যাওয়া আসা ১২০০ রুপি লাগবে। লোকাল বাস ৪৫০ রুপি তবে জার্ণি অনেক টাফ হয়ে যাবে এটা মাথায় রাখবেন।
এয়ারপোর্ট থেকে থামেল যাওয়া আসা আরও ৮০০-১০০০ রুপি ধরতে হবে। এর বাইরে সেফটি মানি কিছু রাখবেন বিপদের জন্য।
</item>
        <item>তিলিচো লেক (Tilicho Lake) পৃথিবীর সবচেয়ে উঁচু লেকগুলোর একটি যা নেপালের মানাং জেলার অন্তর্গত এবং এই লেকটি অন্নপূর্না সার্কিট ট্রেকের একটা অংশ হিসেবে বিবেচিত। সি লেভেল থেকে লেকটির উচ্চতা ৪৯১৯ মিটার (১৬,১৩৮ ফিট) এবং লেকের পারের সর্বোচ্চ উচ্চতা প্রায় ৫৩০০ মিটার (১৭,১৫০ ফিট)। লেকের সর্বাধিক দৈর্ঘ্য ৪ কিলোমিটার এবং সর্বাধিক প্রস্থ ১.২ কিলোমিটার। গুগল অবশ্য তিলিচোকেই সর্বোচ্চ হিসেবে দেখায় কিন্তু উইকির মতে তিব্বতের কয়েকটি লেক আছে যেগুলো তিলিচোর চেয়ে কয়েকশ মিটার উচু।

মূলত ৪ দিনেই তিলিচো লেক ট্রেকটি কমপ্লিট করা যায়। কয়েক বছর আগে অবশ্য ১০ দিনের মত লেগে যেত। তখন মানাং পর্যন্ত গাড়ি চলাচল ছিল না। অনেকেই চামে ভিলেজ থেকে ট্রেক শুরু করত। তবে ট্রেক শুরুর আগে নেপাল ট্যুরিজম বোর্ড থেকে পারমিশন নিতে হয়। পারহেড ৪০০০ নেপালি রুপি এর মতো লাগবে। পারমিশন নেয়ার সময় তাঁরা আপনার কাছে হেলথ ইন্স্যুরেন্স চেয়ে থাকবে। এই রুটে ট্রেকারদের ৯০% ই ইউরোপিয়ান, অস্ট্রেলিয়ান এবং প্রায় সবার কাছেই হেলথ ইন্স্যুরেন্স থেকে থাকে। সাথে কয়েক কপি পাসপোর্ট সাইজ ছবি আর পাসপোর্টের ফটোকপি রাখতে হবে। পারমিশন পেয়ে গেলে পরের দিন ভোরে কাঠমান্ডু থেকে বেসিশহর চলে যাবেন। কাঠমান্ডু থেকে বেসিশহর যেতে ৭/৮ ঘন্টা লেগে যাবে। গাড়িতে গেলে খরচ পরবে ১০ হাজার রুপি আর লোকাল বাসে গেলে পরবে পারহেড ৬০০ রুপি করে। ভোর ৫ টার মধ্যেই বাস ছেড়ে দেয়। বেসিশহরে ১ রাত থাকার পর পরেরদিন সকালে মানাং এর উদ্দেশ্যে রওনা দিবেন। শেয়ার জিপে পারহেড ২০০০ রুপিতেই মানাং যেতে পারবেন তবে আপনাকে প্রচুর বারগেইন করতে হবে। মানাং যেতে কয়েকটা চেকপোস্ট পরবে, সবগুলাতেই এন্ট্রি করে নেবেন।

ট্রেক সারসংক্ষেপ
উচ্চতাঃ ৪৯১৯ মিটার (১৬,১৩৮ ফিট)ট্রেক সময়কালঃ ৭ দিন ট্রেকসেরা সময়ঃ মার্চ থেকে মে এবং সেপ্টেম্বর থেকে নভেম্বর
এক্লেমাটাইজেশনের জন্য মানাং এ দুইরাত থাকতে পারেন। চাইলে গঙ্গপূর্না লেক আর আইস লেক ট্রেক করতে পারেন এই সময়ের মধ্যে। মানাং থেকে ট্রেক শুরু করে প্রথমদিন চাইলে খাংসার থাকতে পারেন, সেক্ষেত্রে শর্ট ট্রেক হয়ে যাবে। পরের ভিলেজেও থাকতে পারেন তবে সবসময় রুম পাওয়া যায়না সেখানে। আর একদিনেই যদি তিলিচো বেইজ ক্যাম্প যেতে পারেন তবে তো খুবই ভাল। জেনে রাখা ভালো, তিলিচো বেইজ ক্যাম্প খুবই এক্সপেন্সিভ। এখানে এক প্লেট ডাল, ভাত, সবজির দাম ৮৫০ রুপি, একটা ডিম ভাজি ৪০০ রুপি, এক কাপ চা ১০০ রুপি।

যাইহোক তিলিচো বেইজ ক্যাম্প থেকে তিলিচো লেকে যাওয়ার জন্য ভোর চারটায় রওনা দিতে পারেন। কারন দুপুরের পর থেকে প্রচন্ড বাতাস শুরু হয়। লেকে উঠতে ৬/৭ ঘন্টা লেগে যাবে। নামতে লাগবে দেড়-দুই ঘন্টা। তিলিচো লেকের কিছুটা উপরে তিলিচো হাই ক্যাম্প আছে, সেখানে থাকা যায়।

রুট প্ল্যান
কাঠমান্ডু- বেসিশহর
বেসিশহর- মানাং
মানাং- খাংসার
খাংসার- তিলিচো বেইজ ক্যাম্প
বেইজ ক্যাম্প- তিলিচো লেক- বেইজক্যাম্প
বেইজক্যাম্প- খাংসার
খাংসার- বেসিশহর
বেসিশহর- কাঠমান্ডু
যা যা সাথে নিতে হবে
ব্যাকপ্যাক
ট্রেকিং পুল
রেইনকোট বা পঞ্চ
সানহ্যাট
সানস্ক্রিন ক্রিম
কোল্ড ক্রিম
সানগ্লাস
ট্রেকিং শু
স্যান্ডেল
ট্রেকিং প্যান্ট ২ টা
টিশার্ট ৩/৪ টা
উলেন সোয়েটার
ডাউন জ্যাকেট
কান টুপি
মোজা -৩/৪ জোড়া
হাতমোজা
লিপজেল
ব্যাসিক মেডিসিন
ব্যান্ডেজ
ব্রাশ
পেস্ট
শ্যাম্পু ইত্যাদি।
পাওয়ার ব্যাংক
মোবাইল
হেডফোন
চার্জার
নট মেন্ডাটরিঃ ক্যামেরা, এক্সট্রা ব্যাটারি, এক্সট্রা কার্ড
বি.দ্রঃ ট্রেইলে যে কোন ধরনের অপচনশীল বস্তু ফেলা থেকে সর্বদা বিরত থাকতে হবে। স্নিকারস, চিপ্সের প্যাকেট প্লাস্টিক কিংবা পলিথিন জাতীয় জিনিসগুলো ব্যাকপ্যাকে রেখে নির্দিষ্ট কোন স্থানে ফেলতে চেষ্টা করবেন। কারো ছোটখাটো প্রয়োজনে সাধ্যমত সাহায্য করার মানসিকতা রাখতে হবে।
লেখাঃ গৌতম মল্লিক</item>
        <item>পুন হিল গোরেপানির কাছেই অবস্থিত একটি পাহারচূড়া, যেটির উচ্চতা ৩২১০ মিটার। নেপালের হিমালয়ের অন্নপূর্ণা রেঞ্জের অসাধারণ সৌন্দর্য উপভোগ করতে হলে পুন হিল ট্রেক (Pun Hill Trek) এর জুড়ি নেই। আকাশ পরিস্কার থাকলে পুন হিল থেকে অন্নপূর্ণা এবং ধবলগীরি রেঞ্জের ১২টি চূড়া দেখা যায়। এটি অপেক্ষাকৃত সহজ একটি ট্রেক। পাঁচ দিনের এই ট্রেকে পথ চলার সময় বরফে ঢাকা একাধিক পর্বতশৃঙ্গ তো বটেই, আপনাকে বিমোহিত করবে পাহাড়ি এলাকার অসাধারণ সব দৃশ্য। পুনহিল থেকে ধাওয়ালগিরি রেঞ্জের অসাধারণ ভিউ পাওয়া যায়।

কষ্ট হলেও পোখারায় গেলে সময় নিয়ে অন্তত এই ট্রেকে যাওয়া উচিত। অনেকেই এভারেস্ট বেস ক্যাম্প ট্রেক বা অন্নপূর্ণা বেস ক্যাম্প ট্রেকে যেতে পারেন না সময় বা শারীরিক সামর্থ্য না থাকায়। সেক্ষেত্রে পুন হিল ট্রেকটি পাঁচ বা চার দিনে শেষ করা যায়।

ট্রেক সারসংক্ষেপ
উচ্চতাঃ ৩২১০ মিটারট্রেক সময়কালঃ ৫ দিন ট্রেকবেইসক্যাম্পঃ ঘান্দ্রুকসেরা সময়ঃ এপ্রিল টু জুন এবং সেপ্টেম্বর টু ডিসেম্বর
পোখারা থেকে যাত্রা শুরু করে অন্নপূর্ণা সংরক্ষিত এলাকায় পৌঁছে ঘড়ির কাটার দিকে বা ঘড়ির কাটার বিপরীতে দুইভাবেই ট্রেকটি করা যায়। বেশিরভাগই ট্রেক শুরু করে ঘড়ির কাটার দিকে। তবে ঘড়ির কাটার বিপরীত দিক দিয়ে ট্রেকটি করলে প্রথম দুই দিন কষ্ট অপেক্ষাকৃত কম হয়। আর শুরুর দিন থেকেই অসাধারণ সব দৃশ্য হাঁটা বা পাহাড়ে ওঠার কষ্ট ভুলিয়ে দেয়।

প্রথম রাতে থাকতে পারেন ঘান্দ্রুকে, দ্বিতীয় রাতে তাদাপানিতে, তৃতীয় রাতে ঘোরেপানিতে। চতুর্থ দিন সূর্য ওঠার আগে পুন হিলে উঠে উপভোগ করতে পারেন অন্নপূর্ণা আর ধবলগিরি রেঞ্জের অসাধারণ সব পর্বতচূড়ায় সূর্যোদয়। আকাশ পরিষ্কার থাকলে এবং মেঘ কম থাকলে খুব কাছ থকে মাচ্ছাপুচ্ছরে, হিমছুলি, অন্নপূর্ণা সাউথ, অন্নপূর্ণা-১ (বিশ্বের দশম সর্বোচ্চ শৃঙ্গ, ৮,০৯১ মিটার), নীলগিরি, তুকুচে, ধবলগিরি-১ (বিশ্বের সপ্তম সর্বোচ্চ শৃঙ্গ, ৮,১৬৭ মিটার)- সবগুলো চূড়াই পরিষ্কার দেখতে পাওয়া যায়।

প্রয়োজনীয় পারমিট
পুন হিল ট্রেকের জন্য ট্রেকারদের ‘টিআইএমএস’ কার্ড ছাড়াও লাগে এন্ট্রি পারমিট। পোখারার টুরিস্ট সেন্টার থেকে সহজেই এই দুই কার্ড নেওয়া যায় অথবা যে কোনো এজেন্সি বা হোটেলের লোকজন সামান্য ফি নিয়ে তা করে দেয়।

অন্নপূর্ণা কনজারভেশন এরিয়া (ACAP) পারমিট ফি: ২০০০ নেপালী রুপী বিদেশীদের জন্যে, সার্কভুক্তদের জন্যে ২০০ রুপী।
টিআইএমএস (TIMS) পারমিট ফি: ১০০০ নেপালী রুপী
সম্ভাব্য ট্যুর প্ল্যান
Time needed: 5 days.

পোখরা থেকে ঘান্দ্রুক
পোখরা থেকে ট্যাক্সি করে যেতে হবে বাগলুং বাস স্টেশন। এখান থেকে ঘান্দ্রুকের উদ্দেশ্যে বাসে উঠতে হবে। ৫ ঘন্টার যাত্রা। বাস যে জায়গায় নামিয়ে দিবে সেখান থেকে ২ ঘন্টার ট্রেক করে পৌছাতে হবে ১৯৫০ মিটার উচ্চতায় অবস্থিত ঘান্দ্রুক। রাতে ঘান্দ্রুকের কটেজে রাত্রি যাপন।

ঘান্দ্রুক থেকে তাদাপানি
সকালে নাস্তা সেরে ঘান্দ্রুক থেকে ২৬৮০ মিটার উচ্চতার তাদাপানির উদ্দেশ্যে ট্রেকিং শুরু। ৬ কিলোমিটারের এই ট্রেকে সময় লাগবে ৩.৫ থেকে ৪ ঘন্টা। তাদাপানিতে রাত্রি যাপন।

তাদাপানি থেকে ঘোরেপানি
সকালের নাস্তা সেরে ২৮৫০ মিটার উচ্চতার ঘোরেপানি (Ghorepani) এর উদ্দেশ্যে ট্রেকিং শুরু। সময় লাগবে ৫-৬ ঘন্টা। ঘোরেপানিতে রাত্রি যাপন।

ঘোরেপানি থেকে উল্লেরি
খুব সকালে উঠে ১ ঘন্টার ট্রেক করে চলে যেতে হবে পুন হিল, সূর্যোদয় দেখার জন্যে। পরে মেঘে ঢেকে যায় চূড়া গুলো। তাই সকাল সকাল যাওয়াটাই উত্তম। এরপরে ব্যাক করে নাস্তা সেরে নিয়ে উল্লেরির উদ্দেশ্যে ট্রেকিং শুরু। এবার শুধুই নামা। রাতে উল্লেরিতে রাত্রি যাপন।

উল্লেরি থেকে পোখরা
উল্লেরি থেকে আবার নামা শুরু। প্রায় ৩৫০০ এর মত সিড়ি নামতে হবে। এরপরে পৌছানো যাবে হিলে গ্রামে। হিলে থেকে পোখরার জীপ পাবেন।

কেউ চাইলে পোখরা থেকে জীপ নিয়ে নয়াপুল যেয়ে ঘান্দ্রুকের উদ্দেশ্যে ট্রেক শুরু করতে পারে। সেক্ষেত্রে সময় লাগবে ৫-৬ ঘন্টা।

আবার ফেরার সময়, কেউ চাইলে পুন হিল থেকে সরাসরি Tikhedunga চলে আসতে পারেন। এক্ষেত্রে সময় লাগবে ৪-৫ ঘন্টা। পরদিন সকালে তিখেদুঙ্গা থেকে ৩ ঘন্টার ট্রেকিং শেষে নয়াপুল এসে পোখরার জীপ নিতে পারেন। সেক্ষেত্রে নয়াপুল থেকে পোখরা সময় লাগবে ১.৫ থেকে ২ ঘন্টা।
</item>
        <item>চিন্তাফু ট্রেক (Chintaphu Trek) ভার্জিন রুট না হলেও খুব কম মানুষই এই পথে পা মিলিয়েছেন। চিন্তাফুর ব্যাপারে তাই খুব মানুষই জানেন। স্থানীয় গাইডরা চিন্তাফুকে সান্দাকফু এর বোন বলে। সান্দাকফুর থেকে চিন্তাফুর উচ্চতা মাত্র ৩৩মিটার কম। চিন্তাফুর উচ্চতা ৩৬৩৩মিটার অর্থাৎ ১১৯২৯ ফিট। চিন্তাফুর বৈশিষ্ট্য হল চিন্তাফু থেকে কাঞ্চনজঙ্ঘাই শুধু নয়, অক্টোবরের ঝকঝকে আকাশে এভারেস্ট, মাকালু ও লোথসেও খুব ভালোরকম দেখা যায়। সান্দাকফু থেকেও এই ভিউ পাওয়া যায় না।

যাঁরা ছোট ও কম সময়ের জন্য ট্রেকিং এর পাশাপাশি বেড়ানোর খোঁজ করেন তাঁদের জন্যে চিন্তাফু হতে সেরা অপশন। খরচ কম, ঝঞ্ঝাট কম, শনি রবির সাথে ছুটি নিতে হবে মাত্র দিন তিনেক। ট্রেকিংটাও মাত্র ওঠা নামা নিয়ে (৪+৪=৮) ৮ কিমি। বয়স কোনও বাধা হবে না।

ট্রেক সারসংক্ষেপ
উচ্চতাঃ ১১৯২৯ ফিটবেইসক্যাম্পঃ মাইমাজুয়া
ভ্রমণের সেরা সময়
চিন্তাফু বা চিন্তাপুর ট্রেকে মার্চের শেষ থেকে এপ্রিল পর্যন্ত প্রচুর রডোডেন্ড্রন সহ অনেক রকমের ফুলের সমাহার এর দেখা মিলে। জঙ্গল, উপত্যকা, প্রাকৃতিক জলাশয়, ঝরণা, ভাগ্যে থাকলে তুষারপাত আর মেঘ না ঢেকে রাখলে কাঞ্চনজঙ্ঘা ও সপারিষদ এভারেস্টের দেখা পাবেন।

যাওয়ার উপায়
শিলিগুড়ি থেকে যে পথ মিরিক হয়ে দার্জিলিং গেছে সেই পথে নেপাল সীমান্তে পশুপতিনগরে নেমে কেনাকাটা করেন নি এমন পর্যটক মেলা ভার। সেই পশুপতিনগর থেকে নেপালের গাড়ি নিয়ে ঘন্টা চারেকের পথ পেরিয়ে যেতে হবে ইলম জেলার মাইমাজুয়া। পথে দেখবেন মাইপোখরি নামে এক বিশাল জলাশয় সম্পূর্ণ গাছগাছালিতে ঢাকা। নেপালিদের কাছে খুব পবিত্র এই জলাশয়। চারপাশে হাঁটতে ভীষণ ভালো লাগবে। তবে ফেরার দিন দেখাই ভালো। যাবার দিন সময় কুলোবে না। মাইমাজুয়াতে থাকবেন কমল দাজুর হোমস্টেতে। মাইমাজুয়াতেও খুব ভালো ঝর্ণা আছে। সেটাও পরে দেখবেন।

১ রাত কাটিয়ে পরের দিন সকাল সকাল ল্যান্ডরোভারে রওনা দিন ১২ কিমি দূরের গরুয়ালিভঞ্জ। পথের সৌন্দর্য অসাধারণ। আর একটা ছোট পবিত্র জলাশয়ের পাশে কিছু সময় কাটিয়ে পৌঁছে যাবেন ছোট্ট ছবির মতো গ্রাম গরুয়ালিভঞ্জে। এখানে থাকার জায়গা খুব সাধারণ কিন্তু চারপাশ অসাধারন। একটা রাস্তা বাঁদিকে চলে গেছে চিন্তাফু আর ডানদিকে সান্দাকফু। চা ও জলখাবার খেয়ে গাইড পোর্টার নিয়ে হাঁটতে শুরু করুন চিন্তাফু এর উদ্দেশ্যে। যদি রাতে থাক্ঙ্গেতে চান তাহলে অবশ্যই সাথে স্লিপিং ব্যাগ নিয়ে নেবেন। এ পথেও অসাধারণ ফুলেল সৌন্দর্য ও আর একটা ছোট পোখরি পাবেন।


জনমানবহীন গা ছমছমে চিন্তাফুতে কিছুক্ষণ কাটিয়ে ও মেঘেদের উপস্থিতি না থাকলে এভারেস্ট, কাঞ্চনজঙ্ঘা দেখে নেমে আসতে পারেন গরুয়ালিভঞ্জে। আর যদি ভোরের আকাশে সূর্যোদয় ও তুষারাবৃত শৃঙ্গ দেখার বাসনা থাকে তো দ্বিতীয় রাত কাটান চিন্তাফুর ট্রেকারস হাটে।

চিন্তাফু ট্রেক
চিন্তাফু ট্রেকিং রুট
দ্বিতীয় রাত চিন্তাফু বা গরুয়ালিভঞ্জ যেখানেই কাটান, তৃতীয় রাত কিন্তু আবার কাটাতে হবে মাইমাজুয়াতেই। অর্গানিক চা, ঘরে তৈরী ঘি, কিছু অজানা পাহাড়ী ডাল কিনে নিতে পারেন হোমস্টের কমল দাজুর কাছ থেকে। তারপর ফিরে আসুন একই পথে পশুপতিনগর ও শিলিগুড়ি। ফেরার পথে সৌরিনী ও গোপালধারা চা বাগানের পাশে ক্যামেরা হাতে কিছু সময় কাটাতে ভুলবেন না।

দ্বিতীয় রুট – মানেভঞ্জন থেকে লামেধুরা, টুমলিং, জৌবারি, মাবু, মায়মাজুয়া, গুরওয়ালে হয়ে চিন্তাফু পৌঁছানো যায়। গুরওয়ালে থেকে চিন্তাফু ৬ কিলোমিটার।


তৃতীয় রুট – মানেভঞ্জন থেকে ধোত্রে চলে যান। ধোত্রে থেকে টংলু হয়ে টুমলিং, তারপর সেখান থেকে সান্দাকফু। আর সেখান থেকে আল হয়ে হেঁটে অতিক্রম করতে হবে বেশ দুর্গম ১২ কিমি পথ, সময় লাগলো প্রায় ৪ ঘন্টার মতো। এর পরে পৌছানো যাবে বহু প্রতিক্ষিত গোরওয়ালে গ্রামে। সেখান থেকে চিন্তাফু আবার ৬ কিমি ট্রেক।

বাংলাদেশ থেকে যেভাবে যেতে পারেন
বাংলাদেশ থেকে যারা যাবেন, তাদের ভারতের ট্রানজিট ভিসা নিতে হবে নেপাল বাই রোডে ঢুকতে চাইলে। প্রথমেই শিলিগুড়ি থেকে কাঁকড়ভিটার উদ্দেশ্যে রওনা করুন। এই কাঁকড়ভিটা হলো ভারত নেপাল সীমানাবর্তী এলাকা। কাঁকড়ভিটা পৌঁছে সেখান থেকে নেপালে ঢোকার সকল ফরমালিটিস শেষ করে শেয়ার গাড়িতে চলে যান বিরথা মোড় বাস স্ট্যান্ড। সেখান থেকে আমরা ইলাম যাবার শেয়ার গাড়ি পাবেন। ইলম হচ্ছে নেপালের ইলাম জেলার সদর শহর। দীর্ঘ ৫ ঘন্টা যাত্রা করার পর ইলাম শহরে পৌঁছানো যাবে। এই দিন আপনাকে ইলমে রাত্রি যাপন করতে হবে। সকাল থেকে ট্রেকের জন্যে যাত্রা শুরু।

পরেরদিন সকালে উঠে ফ্রেশ হয়ে নাস্তা সেরে রওনা দিন Biplate এর উদ্দেশ্যে। ইলাম থেকে Biplate যেতে সময় লাগে ২০ মিনিট। বাইপ্লেট থেকে Maimajua যেতে হবে। মাইমাজুয়া যাওয়ার শেয়ারড গাড়ি পাওয়া যায় কিন্তু বাইপ্লেট থেকে সেগুলো ছাড়ে দুপুর ১টার পর। আর যদি বাইপ্লেট থেকে হেঁটে যেতে চান, সেক্ষেত্রে সময় লাগবে আনুমানিক ৭ থেকে ৮ ঘন্টা।


Biplate থেকে মায়মাজুয়া হেঁটে যেতে চাইলে প্রথমে পৌছাবেন জসবীরে নামক একটি গ্রামে। সেখানে ক্ষনিকের চা বিরতি দিয়ে আবার ছুটে চলুন। ঘন্টাখানেক চলার পর পৌঁছাবেন মাইপোখরিতে। নেপালি ভাষায় পোখরি মানে পুকুর। স্থানীয় লোকেরা এখানে পুজো দিতে আসে। ছোট্ট মন্দির সহযোগে একটি সুবিশাল কুন্ড আর তার চারপাশের স্নিগ্ধতা এককথায় অবর্ণনীয়।

মাইপোখরি দর্শনের পর আবার যাত্রা শুরু করুন। অনেকটা সময় পেড়িয়ে পৌছাবেন ফরেস্ট রেজিমেন্টের এক সুন্দর ঝুলন্ত ব্রীজের কাছে। সেটা পার করে আরও ৪০ মিনিট হাঁটার পর অবশেষে বিকেল নাগাদ পৌঁছে যাবেন মাইমাজুয়া। মাইমাজুয়াতে কমল দাজু (কমল গুরুং) এর হোমস্টে যথেষ্ট বিখ্যাত। এখানে রাত্রি যাপন করে পরের দিন সকালে রওনা দিতে হবে চিন্তাফু এর উদ্দেশ্যে।

পরের দিন সকালে নাস্তা সেরে সকাল সকাল রওনা দিন গারুওয়ালের উদ্দেশ্যে, যেখানে নাঞ্চ করে তারপর রওনা দিতে হবে চিন্তাফু এর পথে। প্রায় দুপুর ১২ টা নাগাদ গারুওয়ালে পৌঁছে যাবেন। ছোট একটি জনবসতি এই গারুওয়ালে। গুটিকতক বাড়ি ঘর ছড়ানো ছিটানো। এই গারুওয়ালে থেকে ডানদিকে চলে গেলে সান্দাকফু যাবার রাস্তা আর বামদিকে চলে গেলে চিন্তাফু যাবার রাস্তা। এখানেই শেষ জলের উৎস পাওয়া যায়। এরপর যখন আমরা চিন্তাফুর জন্য রওনা হবেন, সারা রাস্তা আর কোথাও পানীয় জল পাবেন না।

লাঞ্চ সেরে সমস্ত বোতলে জল ভরে নিয়ে দুপুর নাগাদ রওনা দিন চিন্তাফু এর উদ্দেশ্যে। ম‍্যাগনোলিয়া ও রডোড্রেনডন গাছের জঙ্গল অতিক্রম করে এগিয়ে চলতে হবে। কিছুটা উচ্চতা অতিক্রম করার পর তালপোখরি নামে একটি পুকুরের দেখা মিলবে। সেটাকে অতিক্রম করে উপরের দিকে উঠতে থাকুন। বিকাল ৪টার কাছাকাছি সময়ে চিন্তাফু পৌছে যাবেন কারন গারুওয়াল থেকে চিন্তাফু এর দূরত্ব ৩ কিমি।

থাকবার জায়গা
চিন্তাফু টপে আছে দু কামরার একটা ভাঙাচোরা ট্রেকারস হাট ও একটা ছোট্ট চালা ঘর।
</item>
        <item>হিমাল কন্যা নেপাল এর এক বিস্ময়কর চা রাজ্য – ইলম। এখান থেকে ভারতের দার্জিলিং খুব বেশী দূরে নয়। ইলম হলো ভারত-নেপাল বর্ডারের সীমান্ত জেলা। গোটা জেলাটাই যেন জাপানি ফেরস্কো! প্রতিটা বাড়ি সাজানো। একচিলতে বারান্দায় কিছু না হলেও গাদা ফুলের গাছ। তবে টব নয়। প্লাস্টিকের বালতিতে। সহজেই সরানো যায়।

শিলিগুড়ি থেকে পূর্ব নেপালে বেড়াতে যাওয়া কোনও সমস্যাই নয়৷ ভারত নেপাল সীমান্ত থেকে ঝাপা, ইলম কিংবা ধারানের পর্যটন কেন্দ্রগুলি কয়েক ঘণ্টার পথ৷ যাঁরা দার্জিলিং, সিকিম বেড়াতে আসেন, তাঁরা অনায়াসেই ওই এলাকাগুলি ঘুরে আসতে পারেন৷


ইলম জেলার কন্যম (Kanyam) নেপালের একমাত্র চা শিল্প এলাকা।

কিভাবে যাবেন
মিরিক হয়ে যেতে পারেন। বর্ডারের সামনেই সারি সারি গাড়ি। দুশো টাকা দিলেই পশুপতি মার্কেট। হরেক রকমের জিনিসের দেখা মেলে এখানে। সবই অবশ্য শিলিগুড়ি মার্কেট থেকে আমদানি করা তবে দাম শুনলে ভয় লাগবে।

বাংলাদেশিদের জন্যে যাওয়ার উপায়
বাংলাদেশ থেকে যারা যাবেন, তাদের ভারতের ট্রানজিট ভিসা নিতে হবে নেপাল বাই রোডে ঢুকতে চাইলে। প্রথমেই শিলিগুড়ি থেকে কাঁকড়ভিটার উদ্দেশ্যে রওনা করুন। এই কাঁকড়ভিটা হলো ভারত নেপাল সীমানাবর্তী এলাকা। কাঁকড়ভিটা পৌঁছে সেখান থেকে নেপালে ঢোকার সকল ফরমালিটিস শেষ করে শেয়ার গাড়িতে চলে যান বিরথা মোড় বাস স্ট্যান্ড। সেখান থেকে আমরা ইলাম যাবার শেয়ার গাড়ি পাবেন। ইলাম হচ্ছে নেপালের ইলাম জেলার সদর শহর। দীর্ঘ ৫ ঘন্টা যাত্রা করার পর ইলাম শহরে পৌঁছানো যাবে।

কোথায় থাকবেন
ইলমে সদরে থাকার জন্যে ৭০০-১০০০ রুপীতে বেশ ভালো মানের হোটেল পেয়ে যাবেন। এছাড়াও চা বাগানের দিকে থাকতে চাইলে থাকতে হবে বাঁশ আর কাদা মাটির প্রলেপ দিয়ে বানানো কটেজে। একটু বৃষ্টি পেয়ে গেলে তো সোনায় সোহাগা।
</item>
        <item>লুম্বিনি নেপালের পর্যটন কেন্দ্রগুলোর মধ্যে একটি। তীর্থ যাত্রীদের স্থান হচ্ছে লুম্বিনি (Lumbini), কারণ এটাই সিদ্ধারত গৌতম বা বৌদ্ধের জন্মস্থান। এটি নেপালের দক্ষিন পশিমাঞ্চলের একটি ছোট্ট শহর। প্রত্নতাত্ত্বিক ভাবে এটি ৫৫০ খ্রিষ্ট পূর্বের নিদর্শন বহন করছে। এই পৌরাণিক স্থানটি জ্ঞানী, বিজ্ঞানী এবং কৌতোহলী দর্শনার্থীদের আকর্ষণ করে। বৌদ্ধের মাতা মায়া দেবী বাগানের একটি গাছের কাছে বৌদ্ধের জন্ম দিয়েছিলেন। সেখানে তার নামে একটি মন্দির নির্মাণ করা হয়েছে। জাপানিজ আর্কিটেক্ট কেঞ্জু টাংজি এটির নকশা করেছেন। একটি ছোট পার্কের মাঝখানে এটি স্থাপন করা হয়েছে।

এখানে রয়েছে পুকুর যেখানে বৌদ্ধকে প্রথম গোসল করানো হয়, অশোকা পিলার, মায়াদেবীর প্রাচীন মূর্তি,  বৌদ্ধ মন্দির, থাই মনেস্ট্রিসহ সবুজ ঘাসে-ছাওয়া প্রান্তর। এখানে প্রতিদিনই বৌদ্ধধর্মের অনুসারীদের ব্যাপক উপস্থিতি লক্ষ করা যায়। বর্তমানে লুম্বিনিতে বিভিন্ন দেশের শিল্পকলা ও সংস্কৃতির চিত্র তুলে ধরা হয়। এখানে ধর্মীয় অনুসারীদের থাকার জন্য মন্দির নির্মাণ করা হয়েছে।


প্রতিবছর বৈশাখী পূর্ণিমায় লুম্বিনির অধিষ্ঠাত্রী মায়াদেবীর মন্দিরে পুজো দিতে হাজার হাজার হিন্দু তীর্থ যাত্রী এই তীর্থে আসেন।হিন্দুপুরাণে মায়াদেবীকে রূপাদেবী বলা হয়ে থাকে।বৈশাখী পূর্ণিমা ছাড়াও প্রতিদিনই সকাল থেকে বৌদ্ধ পুণ্যার্থীরা লুম্বিনিতে আসেন এবং সিদ্ধার্থ গৌতম বুদ্ধের জন্মস্থান দর্শন করেন।

কিভাবে যাবেন
নেপালের রাজধানী কাঠমান্ডু থেকে বাই এয়ারে যেতে হবে সিদ্ধার্থনগর যা Bhairahawa নামেও পরিচিত। এটি লুম্বিনি থেকে ২২ কিলোমিটার দূরে অবস্থিত। Bhairahawa থেকে প্রতি ১৫ মিনিট পরে পরে লুম্বিনি এর উদ্দেশ্যে বাস ছেড়ে যায়। সর্বশেষ ফিরতি বাস বিকেল ৫টায়।

এছাড়া ভারতের গোরাখপুর এবং ফায়জাবাদ থেকে বিমানে করে সিদ্ধার্থনগর (Siddharthanagar) পৌঁছানো যায়। গোরাখপুর থেকে বাসে করেও পৌঁছানো যাবে।


কাঠমান্ডু (Kathmandu) থেকে বাই রোডে লুম্বিনী যেতে সময় লাগবে ৫ ঘন্টার মত।

কোথায় থাকবেন
বাজেট হোটেলের মধ্যে লুম্বিনি বাজারের কাছে মায়াদেবী গেস্ট হাউজ আছে, মায়াদেবী মন্দিরের কাছে The Holy Birth আছে, লুম্বিনি মেইন বাজারের কাছে Lumbini Garden Lodge আছে।
</item>
        <item>জমসম শহরটি নেপালের মুস্টাং জেলায় অবস্থিত যা সমুদ্রপৃষ্ঠ থেকে ২৭৬০ মিটার উচ্চতায় এবং কালী গান্ধাকী নদীর তীরে  অবস্থিত। এই শহরটি খুব জনপ্রিয় ট্রেকিং করার জন্যে। কালী গান্ধাকী নদীর তীর ধরে ট্রেক করে মুক্তিনাথ মন্দির পর্যন্ত যা জমসম-মুক্তিনাথ ট্রেক নামে পরিচিত। অন্নপুর্না সার্কিট ট্রেক এর অংশ হিসেবে এই ট্রেক করা যায়। বলা হয় নেপালের সর্বোচ্চ তুষারপাতের শহর এটি। হিমালয়ের একদম কাছে হওয়ায় এমনটি ধারনা করা হয়ে থাকে।

এখানকার মানুষগুলো খুবই অতিথিপরায়ণ। কমবেশি সবাই ইংরেজি বুঝে আর সবাই কাজ চালানোর জন্য যতটুকু দরকার বলতে পারে।

দর্শনীয়স্থান সমূহ
জমসমের কাছাকাছি দর্শনীয়স্থান গুলোর মধ্যে আছে –

মুক্তিনাথ টেম্পল
ধাম্বা লেক
ইয়াক খারকা
কালী গান্ধাকী নদী
মুস্টাং আপেল বাগান
ডিয়ার হিল, মুস্টাং
কিভাবে যাওয়া যায়
কাঠমন্ডু থেকে টুরিস্ট বাসে করে পোখরা, সময় লাগবে ৮ ঘন্টার মত, ভাড়া পড়বে ৭৫০ রুপী। পোখরা থেকে বাই এয়ারে যেতে পারেন, সময় লাগবে ২০ মিনিট এর মত এবং ভাড়া পড়বে ৮০-১১০ ডলার। অথবা পোখরা থেকে জীপে কিংবা বাসে জমসম যেতে পারেন। জীপে গেলে ভাড়া পড়বে ১৬০০ রুপীর মত এবং সময় লাগবে ৯-১০ ঘন্টা। আর যদি পোখরা থেকে বাসে যান তাহলে সময় লাগবে ১২-১৪ ঘন্টা এবং ভাড়া গুনতে হবে ১২০০ রুপীর মত।

আপনি চাইলে কাঠমান্ডু থেকে সরাসরি জমসম যেতে পারেন। সেক্ষেত্রে জার্নিটা একটু কস্টসাধ্য হয়ে যাবে। সময় লাগবে ১৭-১৯ ঘন্টা এবং ভাড়া পড়বে ১৬০০ রুপীর মত।

বেনী এর পর থেকে জমসম পর্যন্ত ভয়ংকর বাজে রাস্তা। পোখরা থেকে জমসম (Jomsom) এর বাস খুব একটা আরামদায়ক না। এক্ষেত্রে জীপ জার্নিটা বেশ ভালো বলা যায়।

কোথায় থাকবেন
১২০০ থেকে ২০০০ রুপী এর মধ্যে ভালো থাকার ব্যবস্থা হয়ে যাবে। কিছু হোটেলের নাম দেয়া হলো –

Jomsom Mountain Resort (পাঁচ তারকার সুবিধা সম্বলিত): এয়ারপোর্ট থেকে হেঁটে পৌঁছাতে ২০ মিনিট এর মত সময় লাগবে। যোগাযোগঃ  977-69-440035, 977-69-440036
Hotel Alka Marco Polo: এয়ারপোর্টের ঠিক উল্টোপাশে অবস্থিত। বর্ত্মান সময়ের সবথেকে চাহিদাসম্বলিত হোটেল। দুই ধরনের রুম আছে। অ্যাটাচ বাথরুম ছাড়া রুমের ভাড়া অনেকটা কম, ৮০০ রুপির মত এবং অ্যাটাচ বাথরুমসহ দুপুর/রাতের খাবার, গাড়ি সুবিধা সহ ভাড়া পড়বে ২৫০০ রুপির মত। ইন্টারনেট, মানি এক্সচেঞ্জ, রেস্টুরেন্ট, ট্রেকিং সরঞ্জামাদি, এয়ার টিকেট সব ধরনের সুবিধা এরা দিয়ে থাকে। যোগাযোগঃ 00977-9849202086
Hotel Trekkers-Inn: এটি এয়ারপোর্ট থেকে ১ মিনিটের পায়ে হাটা দূরত্বে অবস্থিত। ইন্টারনেট, মানি এক্সচেঞ্জ, রেস্টুরেন্ট, ট্রেকিং সরঞ্জামাদি, এয়ার টিকেট সব ধরনের সুবিধা এরা দিয়ে থাকে। ভাড়া পড়বে ৩৩৫০ রুপীর মত।
খাওয়া-দাওয়া
আনুমানিক ১০০০ রুপীতে খুব ভালো ভাবে খাওয়া হয়ে যাবে। পেট ভরে খানাপিনা করার জন্য নেপালি ডাল-ভাত থেকে শুরু করে স্টেক-স্প্যাগেটি পর্যন্ত নানান ভ্যারিয়েশনের জিনিশ পাওয়া যায়।
</item>
        <item>তিব্বতের পথে প্রায় পনেরশ মিটার উচ্চতার ও পাঁচশ বছরের ঐতিহাসিক স্মৃতিচিহ্ন ধারণ করে থাকা ধুলিখেল নেপালের কালচারাল থিম পার্ক নামেই খ্যাত। শুধু প্রকৃতি আর হিমালয়কে নিয়ে একটা গোটা দিন কাটিয়ে দেওয়ার পক্ষে ধুলিখেল এক দারুণ জায়াগা। কাঠমান্ডু থেকে ধুলিখেলের দূরত্ব ৩০ কিলোমিটার।  ধুলিখেল শৈলশহরের উচ্চতা প্রায় ৫,৫০০ফুট। মেঘ – কুয়াশা না থাকলে এখান থেকে নেপাল হিমালয়ের বেশ কয়েকটি শৃঙ্গ দেখা যায়। সূর্যোদয় দেখার জন্য কাঠমন্ডু থেকে, শেষ রাতে বেরিয়ে অনেক পর্যটক এখানে এসে হাজির হন।  এখান থেকে সূর্যদয় ও সূর্যাস্ত দু’ই দেখা মেলে বেশ মনোরমভাবে। এতোসব আয়োজনের পরও যারা আরো একটু রোমাঞ্চকর অভিযান চান তাদের জন্য রয়েছে খরস্রোতা ত্রিশূল নদীর উপর রিভার র‌্যাফটিং এর ব্যবস্থা।

শুধু হিমালয়ের শোভাই নয় ধুলিখেল (Dhulikhel) শহর এবং ধারে-কাছে রয়েছে বেশ কিছু দ্রষ্টব্য। শহরের অধিবাসীরা বেশ মিশুকে এবং অতিথিবৎসল। ধুলিখেল শহর এর পুরনো অংশে রয়েছে বেশ কিছু প্রাচীন মন্দির – যেমন বিষ্ণু মন্দির এবং পাহাড়ের কোলে রয়েছে কালীমন্দির।

কিভাবে যাবেনঃ
কাঠমান্ডু এর রত্না পার্ক বাসস্ট্যান্ড থেকে প্রতি ঘন্টায় বাস ছাড়ে ধুলিখেল যাওয়ার। বাসে ভাড়া পড়বে ৬০ রুপীর মত। গোটা গাড়ি ভাড়া নিলে ড্রপিং চার্জ ১,৫০০ থেকে ১,৮০০ টাকা।

কোথায় থাকবেনঃ
ধুলিখেলে থাকার জন্যে বাজেট হোটেল এবং মধ্যম মানের হোটেল, দুটোই আছে। বাজেট হোটেলের মধ্যে আছে প্যানারোমা ভিউ লজ (Panorama View Lodge), আরানিকো হোটেল (Araniko Hotel), ইননেট পেনশন (Innate Pension) প্রভৃতি। মধ্যম মানের হোটেলের মধ্যে আছে হাই ভিউ রিসোর্ট (High View Resort), হিমালয় হরিজন (Himalayan Horizon), মিরাবেল রিসোর্ট (Mirabel Resort) প্রভৃতি।
</item>
        <item>প্রাচীন রাজাদের আবাসস্থল ছিল ভক্তপুর। ভক্তপুর (Bhaktapur) শহরের অবস্থান কাঠমান্ডু থেকে ১৫ কিলোমিটার দূরে। এটি ছিলো প্রাচীন নেপালের রাজধানী। নেপাল এর ঐতিহ্যবাহী ভক্তপুর কে স্থানীয়রা বুদগাঁও নামে চেনে। আর একটা নাম ছিলো এর খৌপা।

শহরটি মধ্যযুগীয় শিল্প-সাহিত্য, কাঠের কারুকাজ, ধাতুর তৈরি মূর্তি ও আসবাবপত্রের যাদুঘর বলে পরিচিত। শহরটিতে বৌদ্ধ মন্দির ও হিন্দু মন্দিরের অপূর্ব সমন্বয় দেখা যায়। বেশ কিছু ধর্মীয় উপাসনালয় রয়েছে এখানে। প্রাচীন কৃষিভিত্তিক জীবনযাত্রার ছোঁয়াও এখানে পাওয়া যায়। এখানকার স্থানীয়রা এখনও কাঠমান্ডু ভ্যালির অনেক আবাদি জমিতে ফসল ফলায়। এর চিহ্ন মিলে, স্থানীয়দের বাড়ির জানালায় ঝুলে থাকা খড়, কিছু পাত্র আর কৃষি কাজে ব্যবহৃত নানা উপকরণের প্রাচুর্য।


ভক্তপুর এর দর্শনীয় স্থাপত্যের মধ্যে রয়েছে – পশ্চিম তামূধি তোল গেট, পটার্স স্কয়ার, পটার্স স্কয়ারের সিংহদ্বার, তামূধি তোল, নয়া তাপোলা মন্দির, ভৈরবনাথ মন্দির, তিল মহাদেব নারায়ণ মন্দির, দরবার স্কয়ার, এরোটিক এলিফ্যান্টস মন্দির, উগরাচান্দি এবং ভৈরব মূর্তি, রাজা ভূপতিন্দ্র মাল্লার কলাম, ভত্সলা দুর্গা মন্দির এবং তেলেজু ঘণ্টা, রাজভবন, ন্যাশনাল আর্ট গ্যালারি, সোনালী গেট, চায়াসিলিন মণ্ডপ, সিদ্ধি লক্ষ্মী মন্দির, ফাসিদেগা মন্দির, তাধূনচেন বাহাল, তাচুপাল তোল, দত্তনারায়ণ মন্দির, ভীমসেন মন্দির, তাচুপাল জাদুঘর ইত্যাদি।

কিভাবে যাবেন
ঢাকা থেকে বিমানে চড়ে পৌঁছে যাবেন কাঠমাণ্ডু। কাঠমাণ্ডু থেকে একটা মাইক্রোবাস বা টেক্সি ভাড়া করে চলে যাবেন ভক্তপুর। ভক্তপুর এ যাওয়ার মাইক্রোবাস ভাড়া ৫০০ থেকে ৭০০ টাকার মাঝে হয়ে যাবে।

কোথায় থাকবেন
আপনি দিনে দিনে কাঠমান্ডু থেকে ভক্তপুর যেয়ে ঘুরে আসতে পারেন, তারপরও আপনি যদি ভক্তপুরে থাকতে চান তাহলে ওখানে থাকার জন্যে বাজেট হোটেলের মধ্যে আছে – শিভা গেস্ট হাউজ (ভাড়া ১২০০ টাকা), প্লানেট ভক্তপুর হোটেল (ভাড়া ২৬০০ টাকা), ভক্তপুর প্যারাডাইস হোটেল (ভাড়া ২৭০০ টাকা) ইত্যাদি। আর যদি আয়েসী হোটেলে থাকতে চান সেক্ষেত্রে থাকতে পারেন হোটেল হ্যারিটেজে, ভাড়া পড়বে ৭৪০০ টাকার মত।
</item>
        <item>কাঠমুন্ডু থেকে ৩২ কি.মি. পূর্বে নাগরকোট (Nagorkot) এর অবস্থান। ভক্তপুরের সবচেয়ে নৈসর্গিক স্থান এটি। যেখান থেকে হিমালয়ের জমকালো সূর্যোদয় দেখা যায়। পর্যটকরা কাঠমুন্ডু থেকে গিয়ে নাগরকোটে রাত্রি যাপন করে সূর্যোদয় দেখার জন্য। বিশেষত বসন্তকালে দর্শনার্থীরা নাগরকোট ভ্রমণে যায়। এ সময় বিভিন্ন রকমের ফুলের সমারোহ ঘটে। এখানকার হিমালয়ের সর্বোচ্চ শিখরের নাম প্যানরোমা। হিমালয়ের আরো কিছু চূড়া যেমন – মানাস্লু, গণেশ হিমেল, লেঙ্গান, চোবা ভাম্রি গৌরীশঙ্কর নাগরকোট থেকে স্পষ্ট ভাবে দেখা যায়।

নাগরকোট গ্রামের বৈশিষ্ট্য হলো পৃথিবীর সবচেয়ে উঁচু স্থানে এটি অবস্থিত। পৃথিবীর অন্যান্য গ্রামে বসবাসকারী মানুষজন যেখানে মাঠ থেকে আকাশকে দেখে। সেখানে নাগরকোটের বাসিন্দারা নিচে তাকিয়ে আকাশ দেখে। ঠিক যেন স্বর্গের অপার সৌন্দর্য অনুভব করার মতো অবস্থা। এভারেস্ট ছাড়াও বেশ কয়েকটি চূড়া এখান থেকে দেখা যায়। এর মধ্যে লাংটাং, মানাসলু, গৌরীশংকর অন্যতম।


যেতে যেতে দেখা যাবে, পাহাড় থেকে খুব সরু ঝিরঝিরে ঝর্ণা নেমে এসেছে বিভিন্ন জায়গায়। ঘরের উঠোনে মুরগি আর শূকরছানার ঘোরাঘুরি। শুকোতে দেওয়া ভুট্টা আর আলু বোখারা (পিচ)। লাল আপেলের মতোন গাল আর সরু চেরা চোখের শিশুরা। ঘরের দ্বারে জপ মালা হাতে মন্ত্র পাঠরত ঐতিহ্যবাহী তিব্বতি পোশাকের বৃদ্ধা।

নাগরকোট এর সূর্যাস্ত সবার মনেই দাগ কাটার মতো। সূর্যাস্তের সময় আকাশে যদি অল্টোস্ট্যাটাস মেঘ থাকে তাহলে তো আর কথাই নেই। বরফের চূড়ার সোনা রঙ আর তার সাথে আকাশের রঙের খেলা সব মিলে মিশে যে একটা রূপ ফুটে উঠে তা কখনোই ভোলার নয়।

কখন যাবেন
এপ্রিল থেকে সেপ্টেম্বর পর্যন্ত সময়টা নাগরকোট ভ্রমণের জন্য সবচেয়ে ভালো। এ সময়ের তাপমাত্রা ১০-১৫ ডিগ্রির নিচে কখনও নামে না। আবার ২৩ ডিগ্রির বেশি ওঠে না। তবে ডিসেম্বর-ফেব্রুয়ারি সময়টা খুব খারাপ। ৩ ডিগ্রি পর্যন্ত নেমে যায় তাপমাত্রা। ১৪ ডিগ্রির উপরে কখনও তাপ ওঠে না। কুয়াশার চাদর মেখে হিমালয় কন্যা তখন দীর্ঘ শীতনিদ্রায় কাতর থাকেন।

প্রবেশমূল্য
নাগারকোটে প্রবেশের সময় এন্ট্রি ফি হিসেবে জনপ্রতি ২০০ নেপালী রূপি দিতে হয়। এটা কেবল সার্ক ভুক্ত দেশগুলোর জন্য। নেপালীদের জন্য ১০০ নেপালী রূপি। আর অন্য সকল দেশের নাগরিকদের জন্য জনপ্রতি ১২০০ নেপালী রূপি করে দিতে হয়।

কিভাবে যাবেন
কাঠমুন্ডু থেকে নাগরকোট গাড়িতে যেতে দেড় থেকে দুই ঘণ্টা সময় লাগে। কাঠমুন্ডু থেকে রওনা দিয়ে রিং রোড ছাড়িয়ে তালকোট পার হয়ে শুরু হয় পাহাড়ের গা ঘেঁষে সরু পেঁচানো রাস্তা। একদিকে পাহাড়, অন্যদিকে উপত্যকা। রাস্তা আকাশের দিকে মুখ করে ২০০০ মিটার ওপরে উঠে গেছে।

কেনাকাটা
পশমিনা, কাঠের কাজ, পাথরের চুড়ি, মালা, কানের দুল, ইয়াকের হাড়ের জিনিসপত্র, নানা সাইজের, নানা ভঙ্গিমার বরাভয় মুদ্রায় গৌতম বুদ্ধের মূর্তি, নেপালি কুকরী সবই আছে এখানে।

কোথায় থাকবেন
উন্নতমানের কিছু হোটেল আছে নাগরকোটে। ক্লাব হিমালয়ানের কথা না বললেই নয়। ওদের প্রায় সবগুলো রুম থেকেই হিমালয় দেখা যায়। নিজস্ব অবজারভেটরিও আছে। ব্যয় একটু বেশি। মাঝারি মানের হোটেল আর ব্যক্তিগত গেস্ট হাউসও আছে এখানে। তবে পানির সমস্যা প্রকট। বড় হোটেলগুলোতে নিজস্ব পানি পরিবহন এবং উত্তোলনের ব্যবস্থা আছে।
</item>
        <item>অনেকগুলো পর্বতের সমষ্টি নিয়ে অন্নপূর্ণা পর্বতসারি (Annapurna Range) যা নেপালে অবস্থিত। অন্নপূর্ণা প্রাকৃতিক সংরক্ষিত এলাকা এবং পেশাদার পর্বতারোহীদের জন্য সবচেয়ে জনপ্রিয় ট্র্যাকিং। হিমালয়ের পশ্চিমাংশের কয়েকটি চূড়ার সারি এখানে অবস্থিত। অন্নপূর্ণার সবচাইতে উঁচু চূড়াটির উচ্চতা ৮০০০ মিটার। এর পাসের চূড়াটির উচ্চতা ৭০০০ মিটার। অন্নপূর্ণা বেস ক্যাম্প ট্র্যাক অবশ্যই অন্নপূর্ণা অঞ্চলের সবচেয়ে জনপ্রিয় স্থান। যারা ট্র্যাক করে তাদের জীবনে একবার হলেও এখানে যাওয়ার ইচ্ছে জাগবে। নেপালের অন্নপূর্ণা অঞ্চলের কেন্দ্রীয় উত্তর অংশে অবস্থিত স্থানের নামকরণ করা হয়েছে ‘হিমালয়ের গর্জন’। বছরের যে কোন সময় এখানে ট্র্যাক করা যায়। তবে অতিরিক্ত বরফের কারণে মাঝে মাঝে শীতকালে ট্র্যাক বন্ধ করে দেওয়া হয়। তবে বসন্তকাল হচ্ছে ট্র্যাকিং-এর উপযুক্ত সময়। এসময় রাজকীয় ভাব পাওয়া যায়।

অন্নপূর্ণা এর মূল পীক হচ্ছে গভীর হিমবাহ পরিহিত স্থান যা অ্যাম্পিথিয়েটার নিয়ে প্রায় ১০ মাইল ব্যাস একটি বৃত্তে প্রায় অবিকল সাজানো। এটি অন্নপূর্ণা হিমাল, হিয়ান চুলি, অন্নপূর্ণা দক্ষিণ, অন্নপূর্ণা ফ্যাঙ্গ, অন্নপূর্ণা-১, গঙ্গাপূর্ণা, অন্নপূর্ণা-৩, গন্ধরবা চুলি এবং মাছাপুছেরে নিয়ে গড়া।


অন্নপূর্ণা পর্বতসারিকে ঘিরে বেশ কয়েক  প্রকার ট্রেকিং রুট আছে –

অন্নপূর্ণা সেঞ্চুয়ারি ট্রেক
অন্নপূর্ণা বেইসক্যাম্প ট্রেক
অন্নপূর্ণা সার্কিট ট্রেক
এগুলোই জনপ্রিয় তবে এর সাথে এড-অন হিসেবে আরো কিছু ট্রেক আছে।

কখন যাবেন
অন্নপূর্ণায় বেড়ানোর সবচেয়ে ভাল সময় সেপ্টেম্বর থেকে নভেম্বর এবং মার্চ থেকে এপ্রিল।

ট্রেকিং এ যেসব জিনিস সাথে নিতে হবে
যারা যাচ্ছেন তাদের মাইনাস ১৫ ডিগ্রি তে চলার কাপড় চোপড় ব্যক্তিগত ভাবে জোগাড় করে নিতে হবে। ঢাকার গুলিস্থানের বঙ্গবাজার থেকে কিনে নিতে পারেন।
কান টুপি, ইনার ফুল অথবা হাফ স্লিভ (পলেস্টার বা সিনথেটিক হতে হবে যাতে ঘামে ভিজে আবার ঠান্ডা না লেগে যায়), ডাউন জ্যাকেট (হাল্কা হলে ভালো এবং হাল্কাগুলো একটু দামি), উইন্ড ব্রেকার, মোটা টাইটস, ট্রাউজার।
আরামদায়ক বুট
ট্রেকিং স্যান্ডেল
মোজা ৩/৪ জোড়া
ক্যামেরা – চার্জার – ব্যাটারি, মোবাইল, পাওয়ার ব্যাঙ্ক
ট্রেকিং ব্যাগ – অবশ্যই ভালো মানের ট্রেকিং ব্যাগ যা দীর্ঘক্ষণ ট্রেকিং এ ও পিঠ ঘামাবে না এবং কোমড়ের উপরে চাপ সৃষ্টি করবে না।
রেইন কভার
পেট্রোলিয়াম জেলি – ছোট কৌটা
পোলার্ড আইস সানগ্লাস
মাইনাস ১৫ তে থাকার মত স্লিপিং ব্যাগ সাথে থাকা ভালো – যা পোখারা থেকেও ভাড়া করা যাবে
গ্লাভস ভালো মানের (২ রকম ১টি পাতলা আরেকটি মোটা)
রেইন কোর্ট (পাঞ্চ টাইপ)
পাসপোর্টের ফটোকপি – ৬ টা পাসপোর্ট সাইজ ছবি
সম্ভাব্য ঔষধের তালিকা
এইস এক্স আর – ১/২ পাতা
প্যান্টোনিক্স বা ম্যাক্সপ্রো যে যেই গ্যাসের ঔষধ খান – ৩ পাতা
মাসল পেইনের জন্য – মায়োলাক্স ৫০ মিগ্রা – ১ পাতা
অন্য পেইনের জন্য ন্যাপ্রোসিন প্লাস ৫০০ মিগ্রা ( রেডিয়েন্ট ) – ১ পাতা
রগে টানা অথবা লিগমেন্ট পেইনের জন্য টোরাক্স ১০ মিগ্রা ( স্কয়ার ) – ১ পাতা
তাৎক্ষণিক ঘন ঘন টয়লেট বন্ধের জন্য – ইমোটিল
হেক্সিসল ( ছোট কৌটা হলেও চলবে ) – নেপাল থেকে নিতে হবে – বিমানে লিকুইড নেয়া যায় না
ভালো শিন শিন ব্যান্ড ( ওয়ান টাইম ব্যান্ড এইড ) – ফোস্কা পড়ে ভেঙ্গে গেলে লাগানো যায়
মাইক্রোপোর ব্যান্ডেজ – এটিও ফস্কা পড়া বা কেটে যাওয়া যায়গায় ভালো কাজে দিবে
AMS এর আক্রান্ত হবার সম্ভাবনা দেখলে – ACEMOX ( একমি ) ২৫০ মিগ্রা ( এর অর্ধেক – দুই বেলা ১২ ঘণ্টা পর পর খেতে হবে )
আইস কুল ম্যাক্স – ১/২ টিউব
কিভাবে যাবেন
অন্নপূর্ণা ট্রাকিং এ যাওয়ার একটি পথ হলো থুরং লা পাস এর রুট। এক্ষেত্রে সময় লাগবে ১২-১৯ দিন। থুরং লা পাস এর এই পথে আপনাকে যেতে হবে ৫,৪১৬ মিটার। অপূর্ব এই ট্রাকিং এ দেখতে পাবেন কাছ থেকে মানাসলু, ল্যাংট্যাং হিমেল, অন্নপূর্ণা ১, ২, ৩ ও ৪ এবং গঙ্গাপূর্ণা।</item>
        <item>পোখরা (Pokhara) নেপালের দ্বিতীয় সর্ববৃহৎ শহর যা নেপালের রাজধানী কাঠমান্ডু থেকে ২০০ কিমি পশ্চিমে অবস্থিত। প্রাকৃতিক সৌন্দর্যে ভরপুর পোখরা শহরকে “নেপালের ভূস্বর্গ” ও “নেপাল রানী” বলা হয়। নেপাল পর্যটন বিভাগের একটি শ্লোগান আছে,” তোমার নেপাল দেখা পূর্ণ হবে না, যদি না তুমি পোখরা দেখ।” পোখরা থেকে বিশ্বের দীর্ঘতম (১৪০কিলোমিটার) সারিবদ্ধ হিমালয় পাহাড়ের সারি দেখা যায়। পোখরাকে,”মাউন্টেন ভিউ” – এর শহরও বলা হয়। এখান থেকে ‘অন্নপূর্ণা’ ও মাছের লেজের মতো দেখতে মচ্ছ পুছরে (৬,৯৭৭ মিটার) পর্বতশৃঙ্গ দেখা যায়, যা বিশ্বখ্যাত চারটি পর্বতশৃঙ্গের একটি। এই পোখরাতেই আছে অনেক দর্শনীয় স্থান।

পোখরা থেকে হেলিকপ্টারে জমসম পৌঁছে ঘন্টাদুয়েকের যাত্রায় বেড়িয়ে নেওয়া যায় মুক্তিনাথ। এখানে মুক্তিনাথ মন্দির ও জ্বালামুখী মন্দির দর্শনীয়। আকাশ পরিষ্কার থাকলে এখান থেকে অন্নপূর্ণা রেঞ্জ খুব সুন্দর দেখা যায়। পোখরা থেকে গাড়িতে কুরিন্তার পৌঁছে কেবলকারে মনোকামনা দেবীর মন্দির দর্শন করা যায়।

পোখরার দর্শনীয় স্থানগুলো
ফেওয়া লেক – এটি নেপালের দ্বিতীয় বৃহত্তম প্রাকৃতিক লেকের একটি। দৈর্ঘে ৪ কিলোমিটার এবং প্রস্থে ১.৫ কিলোমিটার। প্রথমটির নাম “রারা লেক” যা নেপালের পশ্চিমের মুগু জেলার দুর্গম অঞ্চলে অবস্থিত। ফেওয়া বা ফিউয়া লেকটি পর্যটকদের আকর্ষণের কেন্দ্রবিন্দু এবং আদর্শ বিনোদন কেন্দ্র। রঙ বেরঙের নৌকা ভাড়ায় পাওয়া যায়, প্যাডেল বোট ও পালতোলা নৌকাও পাওয়া যায়। সময় হিসেব করে ভাড়া মেটাতে হয়। লেকের প্রবেশ পথেই টিকেটের ব্যবস্থা রয়েছে। ভিনদেশী পর্যটকদের চেয়ে সার্কভুক্ত দেশের জন্য টিকেটের দাম অনেক কম রাখা হয়। লেকের মাঝে একটি মন্দীর আছে, নাম “বারাহি হিন্দু মন্দির”। হিন্দু সম্প্রদায়ের সবাই নৌকায় পার হয়ে মন্দিরে যায়, অনেক পর্যটকও যায় ওখানে। নৌকা নিয়ে বেড়াতে ভীষণ ভাল লাগে।

পোখারার সবচেয়ে মূল আকর্ষন ফেউয়া লেকে নৌকা ভ্রমন যা করতে হবে দিন বাড়ার আগেই। এখানে নৌকার ভাড়া নির্ধারন করে দেয়া। তাই দামাদামির কিছু নাই। ছোট এবং বড় দুই ধরনের নৌকা আছে। গ্রুপ/ফ্যামিলি নিয়ে গেলে বড় নৌকা নেয়াই ভালো। ৯-১০ জন যেতে পারবেন বড় নৌকাতে। চোখ ধাঁধানো সুন্দর এই লেক। হঠাৎ করে দেখলে ইউরোপের কোন লেক মনে হতেই পারে। পাহাড়ের গা ঘেষে চলতে যে কারো ভালো লাগবে।


পিস প্যাগোডা – পিস প্যাগোডা এর একটি স্থানীয় নাম রয়েছে – শান্তি স্টুপা। আন্দু পর্বতের উপর তৈরি বুদ্ধ ধর্মালম্বীদের জন্য করা একটি প্যাগোডা। এখানে মেডিটেশনের জন্য মানুষ আসে। পাহাড়ের উপরে করা খুব সুন্দর এই স্থাপনা যে কারো কাছেই ভালো লাগবে। এটি মূলত ফেউয়া লেকের একপাশে। প্যাগোডা যেহেতু পাহাড়ের একদম উপরে তাই উপর থেকে ফেউয়া লেক এবং পুরো পোখারা সিটি ভালো করে দেখতে পাবেন। এখানে ছবি তোলার জন্য দারুণ জায়গা বলতেই হবে। তবে মাথায় রাখবেন এটা ট্যুরিস্ট প্লেস না। এটা ধর্মীয় উপাসনালয়ের জন্যই সুন্দর করে তৈরি করা। পিস প্যাগোডার এরিয়ায় ঢোকার প্রথমেই লেখা থাকে সাইলেন্স। যদিও প্যাগোডার মূল অংশে ট্যুরিস্ট কাউকেই ঢুকতে দিবে না, তারপরও ভুলেও চিৎকার/জোড়ে কথা বলবেন না। তাদের ধর্মের প্রতি শ্রদ্ধা দেখানো আমাদের দায়িত্ব। কেউ জোরে কথা বললে প্যাগোডার দায়িত্বে থাকা মানুষজন তা তাৎক্ষনিক নিয়ন্ত্রণ করে।


ডেভিস ফল – ডেভিস ফলস পোখারার অন্যতম আকর্ষন। ছোট একটি ঝর্ণার নাম ডেভিস ফলস। নামকরন নিয়ে একটি ইতিহাসও আছে। ডেভিস ফলস এর একপাশে রয়েছে একটি বাঁধ। কোন একসময় যখন বাঁধে পানি নিয়ন্ত্রিত অবস্থায় থাকাকালীন ঝর্নায় পানির স্রোত তেমন ছিল না। এক দম্পতি ঝর্নায় নেমে গোসল করছিল। এই সময়ে বাঁধের পানি কিছুটা ছেড়ে দেয়া হলে ঝর্নায় পানির ঢল নামে। মুহুর্তেই মহিলাটি স্রোতের সাথে হারিয়ে যান। ৩দিন পর তার মৃত দেহ উদ্ধার করা হয়। পরবর্তিতে নেপাল সরকার স্থানটিতে রেলিং দিয়ে ঘিরে দেয়। নামকরন করা হয় মৃত ট্যুরিস্টের নামে। খুব বেশী বড় ঝর্না না হলেও দেখার জন্য যেতে পারেন। এখানে প্রবেশ মুল্য ৩০ রুপি। পুরো অর্থটি একটি স্কুলের তহবিলে চলে যায়। গেইটের বাইরে বেশ কিছু দোকান পাবেন। চাইলে কেনাকাটা করতে পারেন। তবে দামাদামি করে নিবেন। যা দাম চাইবে তার ৪০% থেকে বারগেইন শুরু করবেন।


মহেন্দ্র গুহা – ডেভিস ফল-এর বিপরীতে চুনা পাথরের গুহাটিকে মহেন্দ্র গুহা বলে। এই গুহাটি মৃত রাজা মহেন্দ্র বির বিক্রম শাহাদেব-এর নামে, নামকরণ করা হয়। এর ভিতরে ছোট ছোট স্বল্প পাওয়ারের বাল্ব লাগানো আছে। ভিতরে ঢুকতে একজন গাইড এবং জনপ্রন্তি একটি করে টর্চের প্রয়োজন হয়। হিন্দু ধর্মে বিশ্বাসীরা গুহার ভিতরে তাদের প্রধান যুদ্ধ দেবতা মহাদেবের মুর্তি স্থাপন করেছেন। সেখানে একজন পুরোহিতও আছেন। এটি তাদের একটি ধর্মীয় উপাসনালয়ও। ভিতরে পায়ের নিচে বড় বড় পাথর, স্বল্প আলো, হাতে টর্চ, সাথে গাইড, গা ছমছম পরিবেশ, অবশ্যই নতুন অভিজ্ঞতা হবে! আরো কিছু দূরে আরেকটি গুহা আছে, যার নাম “চামেরি গুহা”। এর ভিতরে প্রচুর বাদুরও আছে।

শরনকোট – পোখরার শরনকোট (Shoronkot) পর্যটকদের কাছে সব চেয়ে আকর্ষণীয় ভিউ পয়েন্ট, যেখান থেকে পর্বতমালার অপূর্ব দৃশ্য, পোখরা ভ্যালী ও ফিউয়া লেক দেখা যায়। শরনকোট পোখরা থেকে পাঁচ কিলোমিটার দূরে, সমুদ্র পৃষ্ঠ থেকে ১৫৯২ মিটার উচ্চতায় অবস্থিত। এখানে পর্যটকেরা মূলত আসে পর্বতশৃঙ্গে সূর্য্যের প্রথম আলোর বর্ণালী দেখতে। একদিকে নতুন সুর্য্য, আরেকদিকে অন্নপূর্ণা, ফিস টেইল। সে এক অভূতপূর্ব দৃশ্য!!


ইন্টারন্যাশনাল মাউন্টেন মিউজিয়াম –পোখরা শহরের কেন্দ্রস্থলে, বিমানবন্দর থেকে ১.৫ কিলোমিটার দক্ষীণে এই মিউজিয়ামটি অবস্থিত। এখানকার অন্যতম বৈশিষ্ট হলো, এখান থেকে তিনটি পর্বতশৃঙ্গ দেখা যায়। যার নাম, ধওলাগীরি, অন্নপূর্ণা ও মানাস্‌লু। এই মিউজিয়ামের প্রধান বৈশিষ্ট হলো, এতে পর্বতারোহনের কলা কৌশল, বিশ্বব্যাপি প্রধান পর্বতমালার তথ্য সমূহ, পর্বতমালার ভৌগলিক অবস্থান, বিশ্বব্যাপি পর্বতারোহীদের ব্যবহৃত সরঞ্জামাদী, পোশাক-আশাক এবং আরোহনের ইতিহাস প্রদর্শন করা আছে।

গুরখা মেমোরিয়াল মিউজিয়াম – এই মিউজিয়ামটিও পোখরা শহরেই অবস্থিত। এখানে বিশ্ববিখ্যাত গুরখা সৈন্যদের যুদ্ধজয়ের কাহিনী, পোশাক, ব্যাচ, ব্যবহৃত অস্ত্র, অন্যান্য সরঞ্জামাদি বর্ণনা সহ প্রদর্শণ করা আছে। গুরখাদের আদীবাস পোখরার কাছেই যা বর্তমানে গুরখা ল্যান্ড নামেই পরিচিত।

তিব্বতিয়ান বুদ্ধীজম মোনাষ্ট্রী – পোখরার শহরতলীতে, বিমানবন্দর থেকে চার কিলোমিটার দূরে শ্বেতি নদির পাশে অবস্থিত। এটি বৌদ্ধদের একটি উপাসনালয়।

⌚ কখন যাবেন
ফেব্রুয়ারি থেকে মে এবং অগাস্ট থেকে নভেম্বর বেড়ানোর জন্য ভালো সময়।

✈ কিভাবে যাবেন
কাঠমান্ডুর ত্রিভুবন এয়ারপোর্ট (Tribhuvan International Airport) বেশ নামকরা বিমানবন্দর। নানান দেশের বিমান কাঠমান্ডু যাচ্ছে নিয়মিত। বাংলাদেশ বিমান ও ইউনাইটেড এয়ারের ঢাকা-কাঠমান্ডু সরাসরি ফ্লাইট রয়েছে। নেপালের ত্রিভুবন এয়ারপোর্ট থেকেই পোর্ট এন্ট্রি ভিসা নেওয়া যায়। তবে ঢাকার নেপাল দূতাবাস থেকে ভিসা নিয়ে যাওয়াই সুবিধাজনক। প্যাকেজ ট্যুরের আওতায় বিমান টিকিটসহ হোটেলে ২ রাত ৩ দিন থাকার জন্য জনপ্রতি খরচ পড়বে সাধারণত ২৪-৩৫ হাজার টাকা।

সড়কপথে ভারত-নেপাল সীমান্তের কাকরভিটা, বিরজুং, রক্সৌল (Raxaul), সুনৌলি, নেপালগঞ্জ, ধানগাধি, মহেন্দ্রনগর এবং চিন-নেপাল সীমান্তের কোদারি দিয়ে নেপাল প্রবেশ করা যায়।


কাঠমান্ডু থেকে নেপালের অন্যান্য স্থানগুলি প্যাকেজ ট্যুরে বা গাড়িতে বেড়িয়ে নেওয়া যায়। পোখরা ও মুক্তিনাথের জন্য হেলিকপ্টার সর্ভিস আছে। চিতওয়ানেও আকাশপথে পৌঁছোনো যায়। বিমানে বা বাস যাত্রায় পৌঁছাতে হবে লুম্বিনী।

কোথায় থাকবেন
পোখারাতে থাকার জন্যে প্রচুর ভালো মানের আবাসিক হোটেল রয়েছে। এদের মধ্যে উল্লেখযোগ্য কিছু হোটেলের নাম দেওয়া হলো –

হোটেল লেকষ্টার – ভাড়া ১৫০০-২০০০ টাকা
হোটেল ভিউষ্টার – ভাড়া ১৫০০-১৮০০ টাকা
হোটেল ভিউ রিসর্ট ভাড়া ১৪০০-১৯০০ টাকা।
হোটেল লেকষ্টার রিসোর্টের বারান্দা থেকে ফেওয়া লেক দেখা যায়। এছাড়াও আরো অসংখ্যা হোটেল পোখরা ফেওয়া লেকের পাড়ে এবং শহরে রয়েছে।

খাবারের ব্যবস্থা
নেপালে খাবারের স্বাদ বেশ। ভাত বা রুটি যাই খান প্রথমেই পরিবেশিত হবে পাঁপড়। সঙ্গে থাকবে ঝাল চাটনি। ভাত, সবজি ও ডাল পাবেন। সাধারণ রেস্টুরেন্ট বা একেবারে রোডসাইড ধাবাতেও পাবেন মুখরোচক খাবার। ভাত, তরকারি সব কিছুর সঙ্গেই মিলবে পাঁপড় ও চাটনি।

ডাল-ভাত নেপালের বিখ্যাত খাবার। ডাল রাঁধা হয় মশলা দিয়ে, খেতে দারুন মজা। মাংস ও মাছ বড় রেস্তোরাঁ ছাড়া পাবেন না। নেপালে সাধারণ খাবারের দোকানে গরুর মাংস পাওয়া যায় না। কাঠমান্ডুতে তিব্বতি খাবারের অনেক রেস্টুরেন্ট রয়েছে। এখানে মোমো নামে তিব্বতী খাবার পাওয়া যায়। লাল সসে ডুবানো এই খাবারটি এক ধরনের মিট বল। বিভিন্ন মাংসের হতে পারে। চিকেন মোমো খেলে মজা পাবেন।


ভারতীয় রেস্টুরেন্ট যেমন রয়েছে তেমনি রয়েছে কেএফসি এবং পিৎজা হাটের মতো চেইন ফুড শপ। নেপালি ভাষার পাশাপাশি সাধারণ মানুষ হিন্দি বোঝে। আপনি যদি কাজ চালানোর মতো হিন্দি বলতে পারেন তাহলে কোনো সমস্যা নেই। একটু ভালো শপিং সেন্টারে ও হোটেলে ইংরেজি বোঝে।
</item>

    </string-array>


    <string-array name="thailand_spot_details">
        <item>বাং ক্রুত (Bang Krut), এটি ব্যাংককের দক্ষিনে হুয়া হিন ডিস্ট্রিক্ট পার হয়ে আরো দুই ঘন্টা গেলে আন্দামান সাগরের উপকূল ঘেঁষে অবস্থিত। সাদা বালুর সমুদ্রতট, সবুজ ঘেরা সমতল আর পাহাড় ঘেঁষা এমন মোহনীয় স্থান থাইল্যান্ডে কমই আছে। একটানা লম্বা একটি বিচ বাং সাফান (Bang Saphan) এবং বাং ক্রুতকে সংযুক্ত করেছে। উপকূল ঘেঁষে বিস্তৃত নারিকেলের বাগান আর সেই সাথে স্থানীয় শৈলীতে গড়া কাঠের ঘরবাড়ি দিয়ে সাজানো মোহনীয় রিসোর্ট গুলো সত্যিকার অর্থেই আপনার ভালো লাগা কে বাড়িয়ে তুলবে। প্রকৃতি আর নির্জনতা প্রেমিক টুরিস্ট দের জন্য এটি আদর্শ একটি জায়গা। যেহেতু এখানে বাণিজ্যিক ভিত্তিতে তেমন করে কোন কিছু গড়ে ওঠেনি তাই থাইল্যান্ডের গ্রামীণ স্বাদটি পুরোপুরি পাবেন। আর স্থানীয় মানুষজনের আতিথিয়তার তুলনা নেই।

সুবিশাল বিস্তৃত সমুদ্রের জল রাশির সাথে সাদা বালুর বীচ আর তার সাথে গভীর সবুজের মিলন মেলা। শুধু এই সৌন্দর্যে অবগাহন করে আপনি দুটো দিন অনায়াসে কাটিয়ে দিতে পারবেন। এর বাইরে এখানে দুটি থাই বৌদ্ধ মন্দির রয়েছে। দুটি পাহাড়ের উপরে অবস্থিত ফলে আপনি যখনই উপরে যাবেন সেখান থেকে পুরো এলাকা প্লাস সমুদ্রের ভিউ পাবেন। সূর্যোদয় সূর্যাস্ত কিংবা বৃষ্টিস্নাত প্রকৃতির শ্বাসরুদ্ধকর সৌন্দর্য আপনাকে বিমোহিত করে তুলবে। নারিকেল তেল কিভাবে বানায় এটা জানার যদি আপনার আগ্রহ থাকে তাহলে আশেপাশের যেকোনো একটি বাগানের কারখানাটিতে ঢুকে পড়ুন। ও হ্যাঁ অবশ্যই পারমিশন নিয়ে নিবেন। আপনি যদি একটু বেশি অ্যাডভেঞ্চারাস হন তাহলে স্থানীয় জেলেদের সাথে কথা বলে তাদের সাথে রাতের বেলার সমুদ্রে মাছ ধরার যাত্রায় যোগ দিতে পারেন। এটা আপনার জন্য নিঃসন্দেহে একটা অতুলনীয় অভিজ্ঞতা হবে। ও আরেকটি কথা, এখানে অগুনতি নারিকেল গাছ থাকলেও আমরা কাউকে ডাব বিক্রি করতে দেখি নি সে ক্ষেত্রে আপনারা রিসোর্টের মালিকের সাথে কথা বলবেন এবং উনি রাজি হলে আপনার হাতে দা এর মত কিছু একটা ধরিয়ে দিয়ে বলবে নিজে ডাব পেড়ে কেটে খেয়ে নিন। উল্লেখ্য এসব বাগানের অনেক নারিকেল গাছ এই আপনার হাতের নাগালের মধ্যে ডাব ধরে থাকবে তাই আপনাকে কষ্ট করে গাছ বেয়ে উপরে উঠতে হবে না। মাটিতে দাঁড়িয়ে ডাব কেটে নিতে পারবেন গাছ থেকে।


বাং ক্রুত অপেক্ষাকৃত উন্নত বাং সাফান এর থেকে। রেস্টুরেন্ট কিংবা রেসোর্ট সুবিধাও অপেক্ষাকৃত ভালো বাং ক্রুত এ। বাং ক্রুত থেকে বাং সাফান গাড়িতে ৩০ মিনিটের রাস্তা।

কিভাবে যাবেন
ব্যাংকক থেকে বাং সাফান যাওয়ার দুইটি উপায় আছে। প্রথম উপায়টি হচ্ছে দূরপাল্লার বাস সার্ভিস কিংবা ভিআইপি মিনিভ্যান সার্ভিস। এর জন্য আপনাকে নর্দান বাস টার্মিনাল মো চিৎ কিংবা সাউদার্ন বাস টার্মিনাল সাই তাই মাই তে যেতে হবে। সেখান থেকে বাং ক্রুত এর বাস কিংবা মিনিবাস পেয়ে যাবেন ভাড়া ২২০ থাই বাথ থেকে ৩০০ থাই বাথের মধ্যে। তবে সবচেয়ে মজার অভিজ্ঞতা হবে যদি আপনি ট্রেনে করে সেখানে যান। ব্যাংকক রেলওয়ে স্টেশন থেকে দিনে রাতে মিলিয়ে মোট আটটি ট্রেন চলাচল করে। ভ্রমণের সময় কাল মোটামুটি ভাবে ৮ ঘন্টা। ফাস্ট ক্লাস কম্পার্টমেন্টে স্লিপিং চেয়ার ভ্রমণের ভাড়া ট্রেন ভেদে ৪৫০ থেকে ৭৫০ থাই বাথ।

লোকাল ট্রান্সপোর্ট হিসেবে এখানে ট্যাক্সি পাওয়া যায় না কিন্তু অনেক মোটরসাইকেল পাবেন যারা ভাড়ায় চলাচল করে। সেই সাথে এখানে যারা ব্যক্তিগত গাড়ি চালায় তাদের কাছ থেকেও অনায়াসে লিফট নিতে পারবেন। ও আরেকটি বাহন আছে যেটি আমাদের যন্ত্র চালিত রিক্সা আর ভ্যানের সংমিশ্রণে তৈরি করা।

থাকা নিয়ে চিন্তা করছেন?
বিচের কাছে এসে রাস্তা ধরে হাঁটতে থাকুন, আপনার চলতি পথেই একটির পর একটি নারিকেল বাগান শোভিত রিসোর্ট এর মত দেখতে পাবেন। এগুলো আদতে কোন বড় মাপের রিসোর্ট নয়, বরং স্থানীয়ভাবেই বাগানের তত্ত্বাবধায়করা ভাড়া দিয়ে থাকেন। অধিকাংশই কটেজ টাইপ কাঠ দিয়ে তৈরি করা কিন্তু আধুনিক সকল সুযোগ-সুবিধা এখানে পাবেন (ঠান্ডা গরম পানি এয়ারকন্ডিশন ইত্যাদি)। প্রতি রাতের জন্য ভাড়া ৫০০ থেকে ১০০০ থাই বাথ এর মধ্যে পড়বে কটেজের আকার এবং সুযোগ-সুবিধা ভেদে।

খাওয়া দাওয়া
খাবার দাবার নিয়ে চিন্তা করার কিছু নেই। বিচের পাশে আপনি পেয়ে যাবেন সি ফুড রেস্টুরেন্ট যেগুলো আপনি অর্ডার করার পরেই আপনাকে টাটকা খাবার তৈরি করে পরিবেশন করবে। এদের মধ্যে কেউ কেউ আপনাকে বিচের বালির উপরে বসে লাঞ্চ কিংবা ডিনার করার ব্যবস্থা করে দেবে কোন ধরনের অতিরিক্ত চার্জ ছাড়াই। সি ফুড খেতে না চাইলে কাছাকাছির মধ্যে থাই খাবারের রেস্টুরেন্ট পাবেন সেই সাথে স্থানীয়দের তৈরি করা বিভিন্ন ধরনের খাবার পাবেন। আর সেভেন ইলেভেন শপ তো আছেই।
</item>
        <item>কো হং আইল্যান্ড (Koh Hong Island) ন্যাশনাল মেরিন পার্কের অংশ। এখানে কো হং (Koh Hong) সহ লাও লাহডিং (Lao Lahding), কো পাকবিয়া (Koh Pakbia) এবং কো রাই (Koh Rai) নামে আরো তিনটা আইল্যান্ড আছে। আ নাং (Ao Nang) থেকে স্পিডবোট অথবা লংট্রেইল বোটে করে চারটা আইল্যান্ডে পৌঁছানো যায়। স্পিডবোটে ৩০ মিনিট এবং লংট্রেইল বোটে ৫০ মিনিটের মতো লাগে। কো হং আইল্যান্ডে ফেরী অথবা শীপে করে যেতে পারবেন না। কো হং আইল্যান্ডে শুধু স্পিডবোট আর লংট্রেইল বোট যায়। লাও লাহডিং (Lao Lahding), কো পাকবিয়া (Koh Pakbia) এবং কো রাই (Koh Rai) কো হং আইল্যান্ড (Koh Hong Island) থেকে ২ কিমি দূরে অবস্হিত।

কো হং আইল্যান্ড (Koh Hong Island) এ আপনি স্নোরকেলিং এবং কায়াকিং করতে পারবেন।
</item>
        <item>ক্রাবি অঞ্চলের বৃহত্তম দ্বীপ হল কোহ লান্তা। একগুচ্ছ দ্বীপ নিয়ে গঠিত কো লান্তা। এখানে সবথেকে বড় দ্বীপটি কো লান্তা ইয়াই। এর পশ্চিম প্রান্তে একাধিক সৈকত রয়েছে।  কোহ লান্তা দ্বীপটি অপেক্ষাকৃত সমতল এবং এখানে মোটবাইকে যাতায়াত করা যায় প্রায় সর্বত্রই। আপনি এই দ্বীপে ঘণ উপকূলীয় বৃক্ষের জঙ্গল , প্রাকৃতিক ম্যানগ্রোভ, বৈচিত্র্যপূর্ণ সংস্কৃ্তি, আতিথেয়তাপরায়ণ স্থানীয় মানুষজন এবং প্রচুর ভাল ভাল খাবার জায়গা পাবেন। এখানকার বীচগুলি অসাধারণ এবং থাইল্যাণ্ডের অন্য যেকোন বীচের থেকে সুন্দর – সুদূরবিস্তৃত সাদা বালিতে রোদের মাখামাখি এবং আদুরে নরম ঢেউ। আপনার মাথায় যদি অ্যাডভেঞ্চারের ভুত থাকে তাহলে থাম খাও মাইকেও ঘুরে অসুন – এটি জংলী গুহা এবং পাহাড়ী সুড়ঙ্গের একটি নেটওয়ার্কের মত, যেটি আপনাকে নিয়ে যাবে ক্যাথেড্রালের মত প্রমাণ আকারের চেম্বারে যেখানে ওপর থেকে ঝুলে থাকবে স্ট্যালেকটাইট আর পায়ের নীচে স্ট্যালেগমাইট। কোহ লান্তা (Koh Lanta) এর অ্যাডভেঞ্চার স্পোর্টসের জন্য বিখ্যাত এবং এখানে রয়েছে পৃথিবীর আশ্চর্যকর সব কোরালের ডুবো পাহাড়।

স্কুবা ডাইভিং এবং স্নোরকেলিং এর জন্যে বিখ্যাত কোহ লান্তা।

কিভাবে যাবেন
বাংলাদেশ থেকে বিমানে আড়াই ঘণ্টায় পৌঁছে যাওয়া যায় থাইল্যান্ডের রাজধানী ব্যাংককের সুবর্ণভূমি ইন্টারন্যাশনাল এয়াপোর্টে। তারপর যে কোনো এক অভ্যন্তরীণ ফ্লাইটে এক ঘণ্টার আগেই পৌঁছে যাওয়া যায় ক্রাবি। ক্রাবি থেকে ট্যাক্সি করে চলে যেতে হবে স্পিডবোট সার্ভিস এর নিজস্ব ঘাটে। এক্সপ্রেস স্পিডবোটে ১৫ মিনিটের মত সময় লাগে কোহ লান্তা পৌঁছাতে। স্পিডবোট ব্যবহার করলে গাড়ির ফেরীর জ্যামটা এড়িয়ে যাওয়া যায়।

কোথায় থাকবেন
কোহ লান্তাতে থাকার জন্যে বাজেট হোটেল থেকে শুরু করে ভালো মানের হোটেল আছে। কোহ লান্তা এর সেরা ১০ টি হোটেল দেখে নিতে পারেন এখান থেকে।
</item>
        <item>থাইল্যান্ড এর ফেচাবেন প্রদেশের লম কাও জেলার প্রধান আকর্ষন হলো ফু থাপ বোয়েক যা ফেচাবেন পর্বতমালার সর্বোচ্চ পয়েন্ট হিসেবে বিবেচিত হয়। এটি সমুদ্রপৃষ্ঠ থেকে ১৭৬৮ মিটার উঁচু। এটি একটি পাহাড়ি এলাকা এবং অধিক উচ্চতার জন্যে সারা বছরই এখানে ঠান্ডা আবহাওয়া অনুভূত হয়। গরমের সময় এখানের তাপমাত্রা ২০ ডিগ্রী সেলসিয়াসের মত থেকে থাকে। এটি থাইল্যান্ডের রাজধানী ব্যাংকক থেকে ৪০০ কিলোমিটার দূরের হওয়া স্বত্তেও ছুটির দিনের ঘোরার জায়গা হিসেবে ফু থাপ বোয়েক কে দারুন পছন্দ পর্যটকদের।

সকাল বেলার প্রথম সূর্যোদয় দেখার জন্যে হাজারো পর্যটক ছুটে আসেন এখানে। সকালবেলা কুয়াশা আর মেঘের মাখামাখি থাকে পুরো পাহাড় জুরে। এছাড়া এখানের মং (Hmong Hill Tribes) পার্বত্য আদিবাসীরা পাহাড়ে বাধাকপির চাষ করে থাকেন যা এখানকার সৌন্দর্য্য আরও বাড়িয়ে দিয়েছে। পাহাড়ের ভ্যালীর সৌন্দর্য্য, বাধা কপির জুম চাষ ছাড়াও এখানে দেখার মত একটি সুন্দর মন্দির আছে।


মেঘের সমুদ্রে সকালে সূর্যোদয় দেখতে হলে আপনাকে রাতে ওখানে থেকে যাওয়াটাই উত্তম হবে কারন খুব সকালে উঠতে হবে যখন তাপমাত্রা থাকে ১৪ ডিগ্রি এর কাছাকাছি যা শীতকালে আরও কমে যায়। তাই কিছু গরম কাপড় সাথে রাখতে হবে।

কখন যাবেন
ডিসেম্বর থেকে জানুয়ারি মাস পর্যন্ত শীতকাল থাকে এখানে এবং পাহাড়টি তখন চেরি ফুলে আচ্ছাদিত হয়ে যায়। যার কারনে এই সময়টা ভ্রমণের জন্যে সব থেকে উপযুক্ত সময় হিসেবে ধরা হয়। এছাড়া বর্ষাকালে সকাল-সন্ধ্যা সব সময়ই মেঘাছন্ন থাকে ফু থাপ বোয়েক (Phu Thap Boek)। যার কারনে মেঘবিলাসীদের আনাগোনা লেগেই থাকে এই সময়টাতে।

মেঘের সমুদ্র দেখতে চাইলে অক্টোবর হবে সেরা সময়।

কিভাবে যাবেন
ব্যাংকক থেকে প্লেনে কিংবা বাসে চেপে চলে যেতে পারবেন ফেচাবেন। প্লেনে গেলে সময় লাগবে ৫৫ মিনিটের মত এবং বাসে গেলে সময় লাগবে ৫ঃ৩০ ঘন্টার মত। ফেচাবেন (Phetchabun) বাসস্ট্যান্ড থেকে জীপ ভাড়া করে যেতে হবে ফু থাপ বোয়েক এ, এক্ষেত্রে ৩০০০ বাথ এর মত পড়বে রিজার্ভ গেলে, চাইলে শেয়ারড ভাবেও যাওয়া যাবে।

কোথায় থাকবেন
সকালের সৌন্দর্য্য দেখতে হলে রাতে থাকতে হবে ফু থাপ বোয়েক এ, আর এ জন্যে এখানে আছে প্রচুর রিসোর্ট এবং সেই সাথে বেশ কিছু সরকারি তাবু। রিসোর্টে থাকতে চাইলে আপনাকে গুনতে হবে ৪০০-৮০০ থাই বাথ এবং তাবুতে থাকতে লাগবে ৩০০-৬০০ থাই বাথ। এ ছাড়া কটেজগুলোতে থাকতে চাইলে গুনতে হবে ২০০০-৩০০০ বাথ যা গ্রুপ হিসেবে গেলে সস্তাই পড়বে।

খাওয়া দাওয়া
ফু থাপ বোয়েক এ খাওয়া দাওয়া করার জন্যে অনেক রেস্টুরেন্ট আছে যেখানে থাই, চাইনীজ, ওয়েস্টার্ন সব ধরনের খাবারই মিলবে।
</item>
        <item>ক্রাবি এর অন্যতম প্রধান আকর্ষণ পরিবেশবান্ধব পর্যটন, এলাকার বিভিন্ন সমুদ্র সৈকত ও এই এলাকার বিভিন্ন আইল্যান্ড। তাদের মধ্যে ফি ফি আইল্যান্ডের ভুবন ভোলানো রুপের পরিচিতি রয়েছে। ক্রাবিতে উপভোগ করা যাবে সমুদ্র ও বিভিন্ন দ্বীপের প্রাকৃতিক সৌন্দর্য। আন্দামান সমুদ্রে স্পিডবোটে চলার দুঃসাহসী অভিজ্ঞতা, হরেক রকমের ফলের রস। এছাড়াও ক্রাবি লেকে উপভোগ করা যাবে প্যাডেল বোট চালানোর অভিজ্ঞতা। ছোট প্যাডেল বোটে করে ক্রাবি লেকে ভেসে ভেসে যাওয়ার সময় যখন হালকা শীতল হাওয়া আপনাকে স্পর্শ করবে, সাম্যান্য ঢেউয়ের চলতে থেকে দেখবেন বণ্য প্রাণী বানর লেকের ধারে খাবারের খোঁজে সদলবলে বের হয়েছে, চেঁচামেচি করছে আর নৌকা চলছে খুব ধীরে গতিতে ঢেউয়ের তালে।

এছাড়াও ক্রাবির ‘পাকা আর্ট লেন’ এ সন্ধ্যার পর দেখা যাবে ক্রাবির ঐতিহ্যবাহী নাচ আর গানের বর্ণিল পরিবেশনা। ক্রাবি মিউনিসিপালটির আন্দামান কালচারাল সেন্টার। যেখানে প্রদর্শিত রয়েছে সেখানকার চিত্রশিল্পী ও আন্তর্জাতিক চিত্রশিল্পীদের ছবির প্রদর্শনী।


ক্রাবিতে (Krabi) বিভিন্ন দেশ থেকে বিভিন্ন ধর্মের পর্যটকরা বেড়াতে আসেন। এখানকার পর্যটকদের আসাকে উৎসাহিত করতে রেস্তোরাঁয় বিভিন্ন ধর্মের মানুষের খাবারের বিধি-নিষেধও গুরুত্ব দেওয়া হয়। অনেকে গরুর মাংস খান তাদের জন্য রেষ্টুরেন্টের এক পাশে বসার ব্যবস্থা। আবার কেউ তা খান না ধর্মীয় কারণেই। তারা মন চাইলে বসতে পারেন রেস্টুরেন্টের অন্য কোথাও।

কখন যাবেন
ক্রাবিতে ভ্রমণের সবচেয়ে ভালো সময় অক্টোবর থেকে মে মাস। এই সময়ের পরিবেশে ক্রাবিকে পরিপূর্ণভাবে উপভোগ করার সুযোগ থাকে। পর্যটকরা এই সময় বেশি ভ্রমণ করে থাকে ক্রাবিতে।

কোথায় খাবেন
ক্রাবির বিভিন্ন রেস্তোরাঁয় পছন্দের খাবারও মিলবে সহজেই। ভ্রমণের ফাঁকে সৈকতের পাশের রেস্তোরাঁয় বসে সেরে নেওয়া যাবে পেটপূজা।

কিভাবে যাবেন
বাংলাদেশ থেকে উড়োজাহাজে আড়াই ঘণ্টায় পৌঁছে যাওয়া যায় থাইল্যান্ডের রাজধানী ব্যাংককের সুবর্ণভূমি ইন্টারন্যাশনাল এয়াপোর্টে। তারপর উড়োজাহাজের কোনো এক অভ্যন্তরীণ ফ্লাইটে এক ঘণ্টার আগেই পৌঁছে যাওয়া যায় ক্রাবি।

কোথায় থাকবেন
ক্রাবিতে থাকার জন্যে বাজেট হোটেলের মধ্যে আছে – আন্দামান লিগাসি গেস্ট হাউজ (ভাড়া পড়বে ১১০০ টাকা), রিভারসাইড হোটেল (ভাড়া পড়বে ১২০০ টাকা), দি আন্দামান সানফ্লাওয়ার রিসোর্ট এন্ড স্পা (ভাড়া ১২০০ টাকা) ইত্যাদি। এছাড়াও আপনি চাইলে এখান থেকে আপনার পছন্দের হোটেল সম্পর্কে জেনে নিতে পারেন।</item>
        <item>কোহ সামুই এর চমকপ্রদ সৈকত আর সমৃদ্ধ ইতিহাস ও সংস্কৃতির মাধ্যমে যেগুলি এই মনোরম স্থানের গর্ব। সামুই দ্বীপ থাইল্যান্ডের তৃতীয় বৃহত্তম দ্বীপ।

কোহ সামুই (Koh Samui Island) এর অবস্থান ব্যাংকক থেকে ৭৬৩ কিলোমিটার দূরে থাইল্যান্ডের সুরাতথানি প্রদেশে। দ্বীপের মোট আয়তন ২২৮ বর্গকিলোমিটার। দ্বীপটা গোলাকৃতির এর চারিদিক দিয়ে ৪৫ কিলোমিটার মেরিন ড্রাইভের জন্য রাস্তা আছে। আপনি ইচ্ছে করলে বাইক ভাড়া নিয়ে পুরো দ্বীপ ঘুরে সৌন্দর্য উপভোগ করতে পারেন। মিনি বাস গুলি প্রধান রাস্তায় সাধারনত চলাচল করে। টুরিস্টরা সাধারনত থাকতে পছন্দ করে লামাই ও চেয়াং বীচে। কারন খুবই হ্যাপেনিং প্লেস আর সবচেয়ে সুন্দর বীচ।


এর একটা পর্বতমালা রয়েছে যা পূর্ব থেকে পশ্চিমে চলে গেছে। এখানে মৎস্য সম্পদ ছাড়াও আছে নারকেল। প্রতি মাসে দুই মিলিয়ন নারকেল ব্যাংককে পাঠানো হয়। সারা দেশের মধ্যে এখানকার নারকেল সর্বোত্তম। মাঝেমাঝে কর্মচারীরা বানরকে প্রশিক্ষণ প্রদান করে নারকেল গাছ থেকে নারকেল সংগ্রহের জন্য। সামুই আপনাকে দেবে সরল প্রকৃতি যা অন্যগুলি থেকে আলাদা। এর সৈকত সাদা বালু দ্বারা গঠিত যা পরিষ্কার ও স্বচ্ছ। এই দ্বীপে নারকেল ছাড়াও ধান আবাদ হয়ে থাকে।

আপনি সৈকতের দিকে তাকালে দেখতে পাবেন পাম গাছের সারি সৈকত জুড়ে। সৈকত পরিষ্কার ও স্বপ্নপূর্ণ। চায়েং ও লামাই এ সবচেয়ে বেশী লোক ভ্রমণ করেন। এখানকার সূর্যোদয় সবচেয়ে মনোরম। নিজেকে তামাটে করার জন্যে কিছু না করে আলস্যে শুয়ে থাকা হবে আদর্শ। যারা বেশী সক্রিয় থাকতে চান তারা যেমন উইন্ডসার্ফিং এবং স্নরকেলিং করতে পারেন। এখানে পানি অত্যন্ত স্বচ্ছ, আপনি পানির নীচের সৌন্দর্যময় জীবন দেখতে পারেন অনায়াসে।

দর্শনীয় স্থানসমূহ
আপনি যদি সাঁতার ও সূর্য্যস্নান ছাড়া অন্য কিছু উপভোগ করতে চান তাহলে কাছাকাছি অন্য দ্বীপে যেতে পারেন। একটা নৌকা ভাড়া করে কোহ ফাংগান চলে যান কিংবদন্তীর পূর্ণচন্দ্র পার্টতে যোগ দেয়ার জন্য। এই দ্বীপ নিকটতম ও বৃহত্তম যেখানে আছে সাশ্রয়ী অনেক বাংলো। আপনি এখানে সুন্দর জলপ্রপাত ও সুদৃশ্য সমুদ্র সৈকত দেখতে পাবেন। ছোট দ্বীপগুলির একটিতেও আপনি যেতে পারেন, কো তাও আর কো নাং ইউয়ান দুটোই ভ্রমণের জন্য অপূর্ব। চমৎকার পানিতে আপনি স্নরকেল করতে পারেন এবং পানির নীচের সব সৌন্দর্য দেখতে পারেন।

যারা অডভেঞ্চারপ্রিয় তাদের জন্য আছে অং থং মেরিন ন্যাশনাল পার্ক। এটা একদিনের ভ্রমণ। আপনি এখানে চুনা পাথরের গুহা, নীল লেগুন আর সৈকত দেখতে পারেন। কো উয়া তা ল্যাপে পার্কের হেডকোয়ার্টার্স এ আপনি বাংলো ভাড়া করতে পারেন। সামুই এ গাইডেড ট্যুরের ব্যবস্থা আছে। যদি দ্বীপে থাকতে চান ও ভালভাবে জানতে চান তাহলে আপনি সুরাত থানিতে যেতে পারেন। এটা মতস্য আহরণ ও জাহাজ নির্মানের কেন্দ্র। এখানে আপনি তাপি নদী দেখতে যেতে পারেন হেটে হেটে। সুরাত থানি ঝিনুক চাষের জন্য সুপরিচিত যেখানে বিশালাকৃতির ঝিনুক চাষ হয়।


ভ্রমণের মতো অন্য একটি জায়গা হলো চাইয়া। এটা উত্তরে ৪৫ মিনিটের পথ। আপনি এই ঐতিহাসিক স্থান দেখতে যেতে পারেন। অনেক পন্ডিত মনে করেন এখানে শ্রীভিজায়া রাজত্বের রাজধানী ছিল। এটা নিয়ে বিতর্ক থাকতে পারে তবে অনেক প্রাচীন মন্দির বিদ্যমান এখানে। এই ওয়াত ফ্রা বোরোমাহাত চায়ার এ একটা সৌধ আছে যা ১,৩০০ বছরের পুরনো। অন্য তিনটি দর্শনীয় মন্দির হলো ওয়াত উইয়াং, ওয়াত লং ও ওয়াত কায়েং। আপনি যদি চাইয়া থেকে কয়েক কি.মি. দুরে প্রবহমান পানির মঠ নামে পরিচিত ওয়াত সুয়ান মক এ যান তাহলে এখানে একটা মেডিটেশন সেন্টার দেখতে পাবেন।

সর্বশেষে আপনি খাও সক জাতীয় পার্কে ভ্রমন করতে পারেন। এটা গ্রীষ্মমন্ডলীয় দৃশ্যে ভরপুর আর এখানে আপনি বাংলোও ভাড়া করতে পারবেন। আপনি যদি বাংলো ভাড়া না করতে চান তাহলে গাছের মাথায় স্থাপিত অতিথি নিবাসে থাকতে পারেন।

কোথায় থাকবেন
কোহ দ্বীপে থাকবার জন্যে বেশ কিছু প্রথম শ্রেণীর হোটেল আছে। সাধারনত কোহ সামুই এর সৈকতে বাংলো পাওয়া যায় যেমন চালি বাংলো, কোরাল কোভ চ্যালেট ইত্যাদি। এই বাংলো গুলো পাম গাছের খড় থেকে তৈরী। এইগুলি সাধারন মানের আর শীতাতপ নিয়ন্ত্রিত ও অনিয়ন্ত্রিত উভয়ই। আপনি আপনার দরকারী সব জিনিসই পাবেন এখানে। আপনি যদি বিলাসবহুল কোন থাকবার জায়গা কোহ সামুই এ পছন্দ করেন তাহলে বীচকম্বার হোটেল কোহ সামুই, কেন্দ্রীয় সামুই বীচ রিজোর্ট কোহ সামুই, চায়েং রিজেন্ট রিজোর্ট কোহ সামুই ইত্যাদি বেছে নিতে পারেন।

বাংলোতে নিজস্ব রেস্তোরাঁ রয়েছে এছাড়াও আপনি অন্যান্য জায়গায়ও যেতে পারেন পছন্দনীয় খাদ্যের জন্য। সুস্বাদু সামুদ্রিক খাবারের জন্য জায়গা রয়েছে আর এখানকার ফলমুল একদম টাটকা আর স্থানীয়। মশলাদার খাবারও আপনি বেছে নিতে পারেন যেগুলি থাই খাবারের অন্তর্ভূক্ত।

কিভাবে যাবেন
ব্যাংকক (Bangkok) থেকে সরাসরি প্লেনে যাওয়াই ভালো। আর একটা উপায় আছে যাতে খরচ একটু কম হবে। ব্যাংককের ডনমুইয়েয়াং এয়ারপোর্ট হতে প্লেনে সুরাতথানি যাবেন। সুরাতথানি থেকে জাহাজে বা ফেরিতে কোহ সামুই।
</item>
        <item>১২৯৬ সালে প্রতিষ্ঠিত চিয়াং মাই থাইল্যান্ডের প্রধান উত্তরাঞ্চলীয় শহর। এটা ব্যাংকক থেকে ৭০০ কি.মি. দুরে অবস্থিত। সাগর থেকে ৩০০ মিটার উঁচু চিয়াং মাই হিমালয়ের পাহাড় দ্বারা বেষ্টিত। এখানকার বনে এখনও হাতি দ্বারা কাজ হয় । সুন্দর জলপ্রপাত, গুহা, গিরিসঙ্কট, বেষ্টিত বাগান সেইসাথে প্রচুর বৃক্ষরোপন চিয়াং মাই এ একটা সুন্দর বিস্তৃত ভূ-চিত্র তৈরী করেছে।

চিয়াং মাই লান না থাই এর রাজধানী ছিল, এখানে দশ লক্ষ ধান ক্ষেত্র রয়েছে। এটা ছিল প্রথম স্বাধীন রাজ্য যাকে গোল্ডেন ট্রায়াঙ্গল বলা হয়। এটা ১৫৫৬ সাল পর্যন্ত একটা সফল ধর্মীয়, সাংস্কৃতিক এবং ব্যবসা-বানিজ্যের্ত কেন্দ্র ছিল । বার্মা এখানে আগ্রাসন চালায়। ১৭৭৫ সালে বার্মিজদের হটিয়ে দিয়ে থাইরা একে থাইল্যান্ডের অবিচ্ছেদ্দ অংশে পরিণত করে। বিভিন্ন উতসব, ১৩০০ শতকের মন্দির, সুন্দর দৃশ্য, চমতকার ফলমুল যেমন আপেল, পীচ এবং স্ট্রবেরী, শীতল আবহাওয়া এবং সুন্দর রমনীদের দেখলে মনে হবে এটা শাংগ্রী লা।


ব্যাংকক থেকে চিয়াং মাই (Chiang Mai) ভ্রমণে বরাবরই একটা নির্জন এলাকা হিসেবে মনে হবে। ১৯২০ সালের আগে যদি আপনি এখানে আসতেন তাহলে নদীপথে অথবা হাতির পিঠে চড়ে আসতে হতো যা কয়েক স্তাহ সময়ের ব্যাপার। এখানকার মানুষদের নিজস্ব ভাষা, রীতি, হস্তশিল্প, ঐতিহ্য, নৃত্য এবং খাদ্য রয়েছে। চিয়াং মাই ভ্রমণে আসবেন যারা তারা কখনো এখানে ভ্রমণের আনন্দ ভুলবেন না। এখানে মোন, বার্মিজ, শ্রীলঙ্কান এবং লান না থাই এর স্থাপত্যরীতির সংমিশ্রণ ঘটেছে। এখানে বিভিন্ন জিনিসের উপর দেখা যাবে প্রচুর কাঠের খোদাই কাজ ঠিক জটিল সিড়ির মতো।

চিয়াং মাই ও এর আশেপাশে ভ্রমণ
নগরীতে আপনি পায়ে হেঁটে ভ্রমণ করে এর নিবিড়তা অনুসন্ধান করতে পারেন। আপনি যদি পদব্রজে ভ্রমণ না করতে চান তাহলে বাস, মিনিবাস, অথবা ত্রিচক্রযানে চড়তে পারেন। আপনি গাইডেড ভ্রমণে যেতে পারেন তারা আপনার সহায়ক হিসেবে কাজ করবে। দিন ও স্তাহ ভিত্তিতে কোন গাড়ী ভাড়া করা যেতে পারে। আপনি যদি ব্যাংককে আসেন তাহলে বিভিন্ন রকম যানবাহন পাবেন চিয়াং মাই যাওয়ার জন্য। চিয়াং মাই ও ব্যাংককের মধ্যে রেল, বাস ও বিমানপথে যোগাযোগ রয়েছে। থাই এয়ারওয়েজ বোইং জেটে আপনার মাত্র ৫৫ মিনিট সময় লাগবে। আপনি যদি বাসে যেতে চান তাহলে ফাহোনিওথিন রোডে যাবেন তারা আপনাকে ১২ ঘন্টায় পৌঁছে দেবে। যদি ট্রেনে যেতে চান তাহলে সময় লাগবে ১৪ ঘন্টা।

চিয়াং মাই এর উৎসব
চিয়াং মাই এ বেশ কয়েকটি বার্ষিক উতসব অনুষ্ঠিত হয়। তিনটা আছে উল্লেখ করার মতো। প্রথমটি হলো ফুল উতসব যা ফেব্রুয়ারী মাসের প্রথম স্তাহে অনুষ্ঠিত হয়। এটা নাতিশীতোষ্ণ ও গ্রীষ্মমন্ডলীয় ফুল ফোটার উতসব। উতসবের সময় শোভাযাত্রা ও প্যারেড অনুষ্ঠিত হয়। দ্বিতীয় উতসব হলো সংক্রান। এটা এপ্রিলের ১৩-১৫ তারিখে অনুষ্ঠিত হয়। এটা থাইবাসীদের নতুন বছর উদযাপন। ধর্মীয় উতকর্ষতা সাধনের জন্য ৩ দিনের উতসব, তীর্থযাত্রা, সুন্দরীদের প্যারেড, নাচ এবং অন্যান্য নির্বাধ অনুষ্ঠান সেসাথে জল ছোড়া উতসব রয়েছে। শেষ উতসব হলো লয় ক্রাথং। এটা মধ্য নভেম্বরে অনুষ্ঠিত হয়। এটা চান্দ্র বছরের দ্বাদশ মাসের পূর্ণ চন্দ্ররে দিন অনুষ্ঠিত হয়। এটা সবচেয়ে আকর্ষণীয় উতসব কারণ মানুষ পূর্ণ চন্দ্ররে রাতে কলাগাছের ভেলায় মোমবাতি, ধূপ, ফুল এবং একটা কয়েন জলদেবতাকে সম্মান করে ভাসিয়ে দেয় সেসাথে ভাসিয়ে দেয় বিগত বছরের পাপকে।

উপরোক্ত উতসবগুলির যেকোন একটির সময় যদি চিয়াং মাই এ আসেন তবে সবচেয়ে সুন্দরভাবে উপভোগ করতে পারবেন। প্রথম ও দ্বিতীয় শ্রেণীর হোটেল আছে যেখানে আরামদায়ক শীতাতপ নিয়ন্ত্রিত থাকবার ব্যবস্থা রয়েছে। যাদের বাজেট সমস্যা আছে তারা সাশ্রয়ী অতিথি নিবাসে থাকতে পারেন। যদি চিয়াং মাই এর বাইরে থাকতে মনস্থ করেন তাহলে মা সা ভ্যালীতে থাকার জন্য বাংলো ও কেবিন পাবেন। আপনি থাই পর্যটন কর্তৃপক্ষের চিয়াং মাই শাখা থেকে ট্যূরিস্ট গাইড নিয়ে নিতে পারেন।


চিয়াং মাই এ চীনা খাদ্যের পাশাপাশি ইটালিয়ান, ফ্রেঞ্চ, জার্মান এবং মুসলিম বৈশিষ্টের রেস্তোরাঁ আছে। এখানে আমেরিকান স্টাইলের কাবাব ঘর, স্যান্ডউইচ ঘর, ফাস্ট ফুড রেস্তোরাঁ, পানশালা এবং নিরামিশ রেস্তোরাঁ রয়েছে। চা এবং কফি হাউজে আপনি ভাল চা অথবা কফি পান পাবেন। স্থানীয় খাবারের স্বাদ যদি আপনি উপভোগ করতে চান তাহলে মশলাযুক্ত নায়েম সসেজ সেসাথে হালকাভাবে রান্না করা খাও সয় নুডল্‍স খেতে পারেন। প্রচুর পর্যটক এখানে আসেন খানটক ডিনার ও উত্তরের নৃত্য উপভোগ করার জন্য।

কি কি দেখবেন
শহরে কয়েকটা প্রধান মন্দির রয়েছে। একটির নাম ওয়াত চিয়াং মান যা সবচেয়ে পুরাতন। অন্য একটির নাম ওয়াত চেদি লুয়াং যা ১৫৪৫ সালের ভূমিকম্পে আংশিক ক্ষতিগ্রস্ত হয়েছে। ওয়াত ফ্রা সিং এ ফ্রা সিং বুদ্ধম এর একটা ছবি রয়েছে। এটা তৈরী হয়েছিল ১৩৪৫ সালে। ওয়াত কু তাও চীনামাটি খচিত একটা সুন্দর প্যাগোডা।

ওয়াত সুয়ান ডক ওয়াত উমং এর একটা মন্দির। এটা চৌদ্দশ শতকে তৈরী হয়েছিল লান না থাই রাজের প্রমোদ বাগ হিসেবে। সবচেয়ে দর্শনীয় ও গুরুত্বপূর্ণ মন্দির হলো ওয়াত ফ্রা থাত দই সুদেপ। এটা একটা ভূ-চিহ্ন যেখান থেকে শহর দেখা যায়, শহর এখান থেকে ১৫ কি.মি. দুরে। এই মন্দিরে পুরাতাত্ত্বিক নিদর্শন রয়েছে যা পর্যটক আকর্ষণ করে এবং বৌদ্ধ পুন্যার্থিরা এখানে সারা বছর আসেন। এখানে আসতে ১২ কি.মি. পাহাড়ী জিগজ্যাগ পথ আছে। চিয়াং মাই এর চিড়িয়াখানা অবশ্যই দেখতে আসবেন যেখানে খাড়া সিড়ি বেয়ে উঠতে হয়। আপনি যদি সিঁড়ি বেয়ে উঠতে না চান তাহলে কার এ চড়ে মন্দিরে আসবেন যেখান থেকে মজাদার দৃশ্য দেখা যায়।


মন্দিরে ভ্রমণ ছাড়াও আপনি মার্কটে অথবা বড় বাজাওে যেতে পারেন কেনাকাটার জন্য। আপনি এখানে অ্যান্টিক, জুয়েলারী, পাইপ, এমব্রয়ডারী, সিল্ক, সুতি কাপড়, ঝুড়ি, সেলাডন, রুপার অলংকার, ফার্ণিচার, ল্যাকার ওয়্যার, খোদাইকাষ্ঠ এবং ছাতা পাবেন। আপনি চিয়াং মাই এ মানুষকে কর্মরত অবস্থায় দেখতে পাবেন। শহরের প্রান্তে বো সাং গ্রাম দেখা যাবে। আপনার কেনাকাটার কাজ শেষ হলে সান কামফানেগ এর উষ্ণ প্রস্রবনে আরাম করতে পারেন যা শহর থেকে ৩৬ কি.মি. দুরে অবস্থিত। প্রস্রবনের পানি উচ্চ সালফারযুক্ত যা স্বাস্থ¨ পুনরুদ্ধারক।

কিভাবে যাবেন
ঢাকা থেকে বিমানে সরাসরি ব্যাংকক। ব্যাংকক থেকে চিয়াং মাই থাই এয়ারওয়েজের বিমানে ঘন্টাখানেকের মধ্যে পৌঁছোনো যায়। এছাড়া বাস বা ট্রেনেও ব্যাংকক থেকে চিয়াং মাই যাওয়া যায়।
</item>
        <item>ব্যাংকক থেকে প্রায় ৮৬০ কিলো দূরে থাইল্যান্ডের দক্ষিণ-পশ্চিম উপকুল দেশের বৃহত্তম দ্বীপ ফুকেট। পাতায়ার মতো ফুকেটেরও খ্যাতি এর অসামান্য সমুদ্র সৈকতের জন্য। কারন, কাটা কমলা পাতঙ্গ ইত্যাদি নামের পৃথিবী বিখ্যাত সমুদ্র সৈকতগুলি সবই ফুকেট দ্বীপে। পাতঙ্গ সমুদ্র সৈকতটি সবচেয়ে জনবহুল। হোটেল রেস্তোরাঁ ডিপার্টমেন্টাল স্টোর ট্র্যাভেল এজেন্টের অফিস পোশাক- আশাক আর হস্তশিল্পের দোকান ম্যাসাজ পার্লার ইত্যাদিতে। সারাক্ষন জমজমাট বিচ রোড।

ফুকেটে (Phuket) প্রথমদিন সমুদ্র সৈকতের সৌন্দর্য উপভোগ করে কাটিয়ে দেওয়া ভালো। দ্বিতীয়দিন একটা সারাদিনের প্যাকেজ ট্যুর মোটর চালিত লংটেল বোট যাওয়া যায় ফা নং বে। আন্দামান সাগরের এই জায়গাই সমুদ্র। থেকে মাথা তুলেছে অনেক চুনাপাথরের পাহাড়। যেমন বৈচিত্রময় সেসব পাহাড়ের গড়ন তেমনই। হলিউডের সিনোমার শুটিং-এর দৌলতে একটি দ্বীপের নাম হয়ে গিয়েছে জেমস বন্ড আইল্যান্ড। সেই দ্বীপ সফরও এই প্যাকেজ ট্যুারের অন্তর্গত।


লাঞ্চসহ একদিনের এই ট্যুরের খরচ মোটামুটি দুই হাজার বাট। তৃতীয় দিন যেতে হবে ফিফি ডন আর ফিফি লে এই দুটি দ্বীপ নিয়ে ফিফি আইল্যান্ডে। আন্দামান সাগরের মধ্যে ফিফি ডন আর ফিফি লে এই দুটি দ্বীপ নিয়ে ফিফি আইল্যান্ড সবুজ রঙের সমুদ্রর মাঝে পাহাড় জঙ্গল ভরা ছোট ছোট নির্জন দ্বীপ তার বেলাভুমি। আর মাথার ওপার ঝকঝকে নীল আকাশ পর্যটকদের মন্ত্রমুগ্ধ করে তোলে। ফিফি ডনে আছে হোটেল রিসর্ট বাজার রেস্তোরাঁ জনবতি সব ফিফি লে কিন্তু জনবসতিবিহীন আরও খাড়া কিছু উঁচু-নিচু পাহাড়ের সমষ্টি।

তার আনাচে কানাচে লুকিয়ে আছে কয়েকটা ছোট-বড় অপূর্ব সমুদ্র সৈকত কিছু গা ছমছমে গুহা ইত্যাদি করার সুবিধা। যদিও একদিনের প্যাকেজ ট্যুর ঘুরে নেওয়া যায় তবু ফিফি আইল্যান্ডের প্রকৃতিকে বুঝতে হলে অন্তত এক-দু রাত ফিফি ডন-এ কাটাতে হবে সেভাবেই ট্যুর অপারেটরদের সঙ্গে কথা বলে নেওয়া উচিত বুফে লাঞ্চ সহ একদিনের প্যাকেজ ট্যুরের খরচ প্রায় বাইশ শত বাট। ফিফি ডনে থাকার জন্য নানা বাজেটের হোটেল আছে। বাজেট হোটেল ফিফি কাসিতার শীতাতপ নিয়ন্ত্রিত ডাবল বেডের ভাড়া আঠারশো বাটের মতো।


ফুকেট এর খাও ল্যাক ঘুরে আসতে পারেন একবার। এখানকার বীচগুলি সুদূরবিস্তৃত, সুন্দর এবং পেছনে গাছগাছালিতে ভরা পাহাড়ের রয়েছে – সব মিলিয়ে বেশ আদুরে পরিবেশ। পাথুরে জায়গা, দ্বীপ এবং ঝাঙ্ঘালের ভেতর জলপ্রপাতগুলি অসাধারণ। বিশ্বের বৃহত্তম একক ফুল রাফ্লেসিয়া দেখতে পাবেন খাও ল্যাক থেকে কয়েক কিলোমিটার দূরে খাও সক ন্যাশনাল পার্কে। এই ন্যাশনাল পার্কটিতে বেশ কম খরচেই আপনি এই রেইন ফরেস্টের ভেতর গেস্টহাউসে রাত কাটাতে পারবেন। খাও ল্যাক থেকে খাও সক পর্যন্ত যাওয়ার রাস্তাটিও ভীষণ সুন্দর।

কিভাবে যাবেন
ব্যাংকক থেকে ট্রেনে, বাসে বা বিমানে ফুকেট পোঁছনো যায়। বাসে গেলে ১২ ঘন্টা আর ট্রেনে গেলে ১৪ ঘন্টা।

কোথায় থাকবেন
নির্জনতা পছন্দ করলে অন্যান্য সমুদ্র সৈকতগুলির কাছাকাছি থাকা ভালো। সাফারি বিচ হোটেল এর ডাবল বেডের ভাড়া ২৮,০০ বাত থেকে শুরু, ওয়েবসাট পাটং প্রিমিয়ার হোটেল এর ডাবল বেডের ভাড়া ১৪,০০ বাত থেকে শুরু।
</item>
        <item>থাইল্যান্ডের ব্যাংককের দক্ষিণ-পশ্চিমে প্রায় ১০০ কিমি দূরে রাতচাবুড়ি এলাকায় অবস্থিত দামনিওন সাদুয়াক ফ্লোটিং মার্কেট। যেখানে প্রতি বছরই হাজার হাজার পর্যটকের সমাগম হয়। ছোট ছোট বোটে রকমারি সবজি আর ফলের সমাহার! আর এর সঙ্গে মাথায় বাঁশের টুপি-পরা থাই মেয়েদের বেচা-কেনার মনোরম এক দৃশ্য। ১৮৬৬ সালে রাতচাবুড়ি আর সামুতসাখোন রাজ্যের মধ্যে নৌপথে যাতায়াত চালু করতেই দামনিওন সাদুয়াক খালটি কাটা হয়। স্থানীয় কৃষিকাজেও এই খালের পানি খুব সাহায্য করে। মালাক্কা গ্রেপ, চাইনিজ আঙুর, আম, কলা, নারকেলসহ একাধিক ফল আর সবজি জন্মায় এখানে। আর নানা রকমের ফল, সবজি, মিষ্টি, গোশত ছোট ছোট বোটে ভরে ফেরি করে বেড়ান এখানকার বিক্রেতারা। অল্প কিছুদূর এগুলেই চোখের সামনে ভেসে উঠে খালের পাড় ঘেঁষে বাহারি দোকান সাজানো। বোট থামিয়ে কেনাকাটা, বেশির ভাগই থাই ট্রেডিশন পোশাক, নারকেলের খোলার শোপিস-লাইট, পাখা, ভ্যারাইটিজ টাইপের মাথার ক্যাপ, হেন্ডিক্রাফট, ওয়ালম্যাট, পেইন্টিং, ফ্রুটস, নৌকাভর্তি ডাব সব মিলে এলাহিকান্ড।

নির্জন নিভৃতে খালের বাঁকে বাঁকে দোকানগুলোতে ডল টাইপের মেয়েদের বেচাকনা দেখে অবাকই হতে হয়। ছোট লাঠি রাখে বোটগুলোকে দোকানে ভেড়াতে, খালের দুই ধারে অসংখ্য নারকেল গাছ, মাঝে মাঝে আবাসিক বাড়ি, খালের অলিগলিও কম না, ৬০/৭০ বছর বয়সী বুড়ীরা নির্বিঘ্নে বোট চালাচ্ছে, যাত্রীদের কাছে ডাব বিক্রি করছে। দ্বীপের মত একটা জায়গা নারকেল গাছে ভরা, খেজুরের রসের মত পাতিল ঝুলানো থাকে, এই রস গ্লাসে করে আইস দিয়ে পর্যটকদের আপ্যায়ন করা হয়। খেতে সুস্বাদু। কিছুদূর এগুলেই দেখা যায় লাল রঙের বিভিন্ন কারুকাজের টেম্পল। টেম্পলের গা ঘেঁষে অনেক জাতের মাছ, খাবার দিলে দেখা যায় এদের উথাল পাথাল লাফালাফি। ভেলায় ভেসে জিনিসপত্র কিনতে কিনতে দেখে নেয়া যায় খালের পাশে ট্রেডিশনাল থাই বাড়িঘর। চেখে দেখারও সুযোগ আছে থাইদের নিজস্ব খানাপিনা। দামনিওন সাদুয়াক থেকে আরও যে ছোট ছোট খাল বিভিন্ন দিকে বিস্তৃত হয়েছে সেগুলোর শোভাও কম নয়! এজন্য রয়েছে বোট ট্রিপ সার্ভিস। পুরো এলাকাটি ঘুরতে ৪ থেকে ৫ ঘন্টা সময় লেগে যায়। দেশটিতে যত বেড়াতে যাওয়ার জায়গা আছে, তার মধ্যে দামনিওন সাদুয়াক ভাসমান বাজারটি (Damnoen Saduak Floating Market) কিন্তু ‘মোস্ট ফটোগ্রাফড’ ডেস্টিনেশন।

খরচঃ

বোট বা নৌকা ভাড়া পড়বে ২০০-৩০০ বাথ এবং মটর চালিত নৌকার ভাড়া পড়বে ৬০০-৮০০ বাথ।

কখন যাবেনঃ

প্রতিদিন সকাল ৭টা থেকে ১০টা পর্যন্ত এই ভাসমান বাজারটি জমজমাট থাকে।

কিভাবে যাবেন
ঢাকা থেকে থাই এয়ারওয়েজে ব্যাংককের সুবর্ণভূমি এয়ারপোর্ট এ নামুন। ব্যাংকক থেকে সাউদার্ন বাসস্ট্যান্ড থেকে বাসে করে রাতচাবুড়ি। ভাড়া পড়বে ৫০ বাথের মত। সকাল ৬টা থেকে প্রতি ৪০ মিনিট পর পর বাস ছেড়ে যায়। ব্যাংকক থেকে যেতে ১.৫-২ ঘন্টার মত লাগে। প্যাকেজে টিকেট কিনলে ১২০০ থাই বাথ পড়বে পিক ড্রপ সহ।

কোথায় থাকবেন
ভাসমান বাজারে ঘোরা শেষে আপনি যদি রাতে থাকতে চান তাহলে আপনাকে Samut Songkhram এ চলে যেতে হবে। ওখানে থাকতে পারবেন। অন্যথায় ব্যাংককে ফিরে আসুন। ব্যাংককে আপনি থাকার জন্য আপনার সামর্থ্যের মধ্যে বহু ব্যবস্থা পাবেন। এমনকি চাও ফ্রায়া নদীর সামনে অবস্থিত হোটেলেও আপনি থাকতে পারেন যেমন ব্যাংককের বিখ্যাত ওরিয়েন্টাল হোটেল অথবা পেনিনসুলা হোটেল অথবা গাছপালা ও বাগান ঘেরা কোন হোটেলেও আপনি থাকতে পারেন আপনার পছন্দমতো নগরীর বানিজ্যিক অংশের বাইরে । ব্যাংককে আপনি পৃথিবীর যেকোন জায়গার তুলনায় ভাল আতিথেয়তা লাভ করবেন। আপনি যদি ব্যাংককের বিখ্যাত নিশিজীবন এলাকা যেমন প্যাটপং, সয় কাউবয় বা নানা প্লাজায় থাকতে পছন্দ করেন তাহলে আপনার উচিত ভাল একটি হোটেলে রুম বুক করা যেমন সিলমে ক্রাউন প্লাজা হোটেল কি ওয়্যারলেস রোডে প্লাজা এথেনিতে। তারা দক্ষতার সাথে আপনার যত্ন ও প্রয়োজনমতো সব ব্যবস্থা করে দেবে।

খাওয়া দাওয়াঃ
চাইনিজ ও থাই খাবারের সমারোহ শহরের সর্বত্র। টম ইয়াং কুং হচ্ছে নারকেলের দুধ, কাঁচালংকা, আদা, লেমন গ্রাস, মাশরুম আর চিংড়ি দিয়ে তৈরি একরকম স্যুপ। স্টিমড রাইস উইথ গ্রিনহোল পিপারকর্ন দিয়ে সবুজ অথবা লাল চিকেন কারি। কাঁচা পেঁপে, আম, লেবুর রস আর লংকা মেশানো স্যালাড এর সঙ্গী। চেখে দেখা যায় শার্ক ফিন স্যুপ আর বার্ড নেস্ট স্যুপ। ছোটো ছোটো ফলের আকারে তৈরি মিষ্টিগুলি দেখতেও ভারি মজা লাগে। ভালো লাগবে রোজ অ্যাপল, ম্যাঙ্গোস্টিন।
</item>
        <item>থাইল্যান্ডের রাজধানী ব্যাংকক সদা কর্মব্যস্ত এবং বৃহত্তম শহর। এটি ফেয়া নদীর পশ্চিম তীরে থাইল্যান্ড উপসাগরের কাছাকাছি অবস্থিত।  ব্যাংককে পা রাখলেই অতীত আর বর্তমানের পাশাপাশি সহাবস্থানের ছবিটি চোখে পড়ে। ব্যাংককের মতো এত রঙিন শহর বোধহয় গোটা পৃথিবীতেই খুব কম আছে। বাড়িঘর-অফিস-কাছারি থেকে গাড়ি-ঘোড়া সবই নানা রঙে রঙিন। রাস্তার ধারে ধারে নানা রঙের ফুলের শোভাও শহরকে আরও রঙিন করে তুলেছে। দোকান, রেস্তোরাঁ, বার, মাসাজ পার্লার, ম্যল, মার্কেট নিয়ে জমজমাট শহরের রাস্তার সওয়ারি নিয়ে ছুটছে ‘টুকটুক’ অর্থাৎ অটোরিকশা। পথের ধারেই ফেরিওয়ালারা বেচছে খাবার। ব্যাংককের প্রধান দ্রষ্টব্য চাও প্রায়া নদীর পশ্চিমতীরে না ফ্রা লারন রোডের উপর প্রায় এক বর্গমাইল এলাকা জুড়ে বিস্তৃত প্রাচীন রাজপ্রাসাদ বা ‘দুসিত মাহাপ্রাসাত’। ১৭৮২ সালে প্রাসাদটি নির্মাণ করেন রাজা প্রথম রাম। প্রাসাদচত্বরেই রয়েছে ব্যাংককের আরেক আকর্ষণ ওয়াট ফ্রা কায়ে বা পান্নার বুদ্ধমন্দির। রাজা রামের আমলেই ১৭৮৫ সালে মন্দিরটি তৈরি হয়। মন্দিরের বাইরের ও ভিতরের দেওয়ালে নানা ভাস্কর্য, ফ্রেসকো ও সূক্ষ্ম কারুকাজ রয়েছে। বুদ্ধের মূর্তিটি একটিমাত্র জেড পাথর কেটে তৈরি। প্রাসাদচত্বরে আরও বেশ কয়েকটি মন্দির এবং কাম্বোডিয়ার আঙ্কোরভাটের একটি মিনিয়েচার মডেল আছে। সকাল সাড়ে আটটা থেকে বারোটা এবং দুপুর একটা থেকে তিনটে পর্যন্ত গ্র্যান্ড প্যালেস খোলা থাকে।

ব্যাংককের সবচেয়ে প্রাচীন মন্দির ওয়াট পো বা ওয়াট ফ্রা চেতুপন। শায়িত বুদ্ধের এই মন্দিরটি পঁচানব্বইটি প্যাগোডা, বোধিবৃক্ষ ও কৃত্রিম ঝরনায় সজ্জিত। মন্দিরের অভ্যন্তরে মোট ৩৯৪টি বুদ্ধমূর্তি আছে। তবে প্রায় দেড়শো ফুট লম্বা ও চল্লিশ ফুট উঁচু বুদ্ধের মহাপরিনির্বাণের শায়িত সোনার পাতে মোড়া মূর্তিটি সত্যিই অসাধারণ। ব্যাংককের আরেক দ্রষ্টব্য সোনার বুদ্ধমন্দির। প্রধান বুদ্ধমূর্তিটি প্রায় পনেরো ফুট উঁচু। দ্য ন্যাশনাল মিউজিয়ামে রয়েছে প্রায় ১৫০০ বছরের বৌদ্ধ শিল্পকলার নিদর্শন। বুদ্ধদেবের জন্মস্থানের নামাঙ্কিত সবুজ ঘাসে মোড়া লুম্বিনি পার্কটিও ভারি সুন্দর। লেকে বোটিংয়ের ব্যবস্থাও আছে।


মন্দির, রাজপ্রাসাদ, মিউজিয়াম, পার্ক ঘুরে দেখে স্টিমারে ভেসে পড়া যায় চাও প্রায়া নদীর বুকে। চাও প্রায়া নদীর বুকে সূর্যাস্ত এক অসাধারণ অভিজ্ঞতা।

‘ব্রিজ অন দ্য রিভার কোয়াই’-চলচ্চিত্রের কল্যাণে বিশ্বখ্যাত এই ব্রিজটিও দেখে নেওয়া যায়। একসঙ্গেই বেড়িয়ে নেওয়া যায় এরওয়ান জলপ্রপাত। ব্যাংকক থেকে ১৪০ কিলোমিটার দূরে ওয়াট ফা লুয়াং টা বুয়া বা ব্যাঘ্রমন্দির। বৌদ্ধমন্দিরটিতে লামাদের সঙ্গে থাকে পোষা বাঘেরাও।

ব্যাংকক (Bangkok) শহরে ঘুরতে খুব বেশী অর্থের প্রয়োজন হয়না। ট্যাক্সি ও টুক টুক নামে যান পাওয়া যায় এখানে। এগুলো মটরচালিত ত্রিচক্র যান। নির্দিষ্ট রাস্তায় চলাচলের জন্য বাস রয়েছে যেগুলি শীতাতপ নিয়ন্ত্রিত ও শীতাতপ ছাড়াও। আপনি যদি চাও ফ্রায়ার কাছে থাকেন তাহলে নৌ ট্যাক্সি ও খেয়া পারের ব্যবস্থা রয়েছে। লম্বা লেজওয়ালা নৌকাতেও আপনি ভ্রমণ করতে পারেন আর আপনার জন্য নির্দেশনাসহ ভ্রমণের ব্যবস্থাও রয়েছে।

ব্যাংককে কেনাকাটা কোথায় করবেন
কেনাকাটা হলো ব্যাংককে আর একটি আনন্দজনক ব্যাপার। বিগত কয়েক বছরে আরও অধিক সংখ্যক প্লাজা, মল এবং দোকানপাট এখানে মাথা উঁচু করেছে। মানুষের উচ্চ পছন্দের কেনাকাটার মধ্যে রয়েছে থাই সিল্ক ও থাই সোনা।

সিল্ক সামগ্রী প্রস্ত্তত হয় বৈচিত্রময় রং ও নকশা দিয়ে সেসাথে থাকে আকর্ষণীয় দাম। আপনি থাই খনি থেকে উত্তোলিত চুনি ও নীলা পাথর দেখতে পারেন। আপনি যদি জুয়েলারী সামগ্রী ক্রয় করেন তাহলে এগুলি সস্তায় মিলবে না তবুও মোটামুটি সাশ্রয়ী দামে আপনি কিনতে পারবেন এগুলি স্থানীয়ভাবে তৈরী একারনে। যারা স্বর্ণের জুয়েলারী ক্রয় করবেন তাদের উচিত চায়না টাউনে যাওয়া যেখানে ৯৬.৫% খাঁটি সোনার জুয়েলারী পাওয়া যায়।

কিভাবে যাবেন
ঢাকা থেকে থাই এয়ারওয়েজে ব্যাংককের সুবর্ণভূমি এয়ারপোর্ট এ নামুন। সেখান থেকে ট্যাক্সিতে করে যেতে হবে নিজ হোটেলে।

ব্যাংককে থাকার হোটেল
ব্যাংককে আপনি থাকার জন্য আপনার সামর্থ্যের মধ্যে বহু ব্যবস্থা পাবেন। এমনকি চাও ফ্রায়া নদীর সামনে অবস্থিত হোটেলেও আপনি থাকতে পারেন যেমন ব্যাংককের বিখ্যাত ওরিয়েন্টাল হোটেল অথবা পেনিনসুলা হোটেল অথবা গাছপালা ও বাগান ঘেরা কোন হোটেলেও আপনি থাকতে পারেন আপনার পছন্দমতো নগরীর বানিজ্যিক অংশের বাইরে । ব্যাংককে আপনি পৃথিবীর যেকোন জায়গার তুলনায় ভাল আতিথেয়তা লাভ করবেন। আপনি যদি ব্যাংককের বিখ্যাত নিশিজীবন এলাকা যেমন প্যাটপং, সয় কাউবয় বা নানা প্লাজায় থাকতে পছন্দ করেন তাহলে আপনার উচিত ভাল একটি হোটেলে রুম বুক করা যেমন সিলমে ক্রাউন প্লাজা হোটেল কি ওয়্যারলেস রোডে প্লাজা এথেনিতে। তারা দক্ষতার সাথে আপনার যত্ন ও প্রয়োজনমতো সব ব্যবস্থা করে দেবে।

খাওয়া দাওয়া
চাইনিজ ও থাই খাবারের সমারোহ শহরের সর্বত্র। টম ইয়াং কুং হচ্ছে নারকেলের দুধ, কাঁচালংকা, আদা, লেমন গ্রাস, মাশরুম আর চিংড়ি দিয়ে তৈরি একরকম স্যুপ। স্টিমড রাইস উইথ গ্রিনহোল পিপারকর্ন দিয়ে সবুজ অথবা লাল চিকেন কারি। কাঁচা পেঁপে, আম, লেবুর রস আর লংকা মেশানো স্যালাড এর সঙ্গী। চেখে দেখা যায় শার্ক ফিন স্যুপ আর বার্ড নেস্ট স্যুপ। ছোটো ছোটো ফলের আকারে তৈরি মিষ্টিগুলি দেখতেও ভারি মজা লাগে। ভালো লাগবে রোজ অ্যাপল, ম্যাঙ্গোস্টিন।
</item>
        <item>ব্যাংকক থেকে ১৪৭ কিলোমিটার দূরে থাইল্যান্ডের অন্যতম সেরা সৈকত পাতায়া যা আসলে একটি কোরাল দ্বীপ। পাতায়ার সৈকতে গার্ডেন ছাতার নীচে ডেকচেয়ারে গা এলিয়া দিয়ে সমুদ্রের আমেজ উপভোগ করতে দারণ লাগে। সৈকত জুড়ে রয়েছে আমোদ-আয়েশের এলাহি ব্যবস্থা। অসংখ্য রেস্তোরাঁ-বার, সৈকতের ধারে রেস্টুরেন্টগুলিতে কিং লবস্টার, টাইগার প্রনের সব লোভনীয় ডিশও মিলবে। বিচ রোড থেকে স্পিডবোটে পৌঁছে যাোয়া যায় সমুদ্রের গভীরে এক প্ল্যাটফর্মে। এখান থেকে প্যারাগ্লাইডিংয়ের ব্যবস্থা আছে। ফেরিতে ঘুরে আসা যায় কো-লার্ন দ্বীপ থেকে। কোরাল দ্বীপে রয়েছে স্নর্কেলিং-এর ব্যবস্থাও। রাতের পাতায়া আবার অন্যরকম মাদকতায় ভরপুর। রাস্তায় রাস্তায় রয়েছে বিয়ার বার, পাব, ডিস্কো থেকে, মাসাজ পার্লার, নাইট ক্লাব। পাতায়ার আরেক আকর্ষণ না নুচ বোটানিক্যাল গার্ডেন।

স্থানীয়দের মতে পাতায়াতে দিনের বেলায় দেখার মতো তেমন কিছুই নেই। তবে পশ্চিমা দেশ থেকে আসা পর্যটকেরা দিনের বেলায় বীচের পাড়ে সান বাথ করে। পাতায়া (Pattaya) এর প্রধান আকর্ষণ রাত। প্রতি রাতে যেন ময়ূরের মতো পেখম মেলে পাতায়া।


পাতায়া থাইল্যান্ডের অন্যতম পর্যটন নগরী যেখানে বছরে ৪০ বিলিয়ন পর্যটকের সমাগম ঘটে। বিচ, ওয়াকিং স্ট্রিট ছাড়াও পাতায়ার থেকে খুব সহজেই যাওয়া যায় থাইল্যান্ডের অন্যতম দর্শনীয় স্থান কোরাল আইল্যান্ড।

কয়েকটি জরুরী থাই শব্দঃ হ্যালো – সোয়াৎ ফি, হ্যাঁ – চাই, না – মাই চাই, থ্যাঙ্ক ইউ – খোব খুন।

থাইল্যান্ডের আই এস ডি কোডঃ ৬৬

কেনাকাটা
শহর জুড়ে ছড়িয়ে রয়েছে অজস্র বিশাল বিশাল ঝাঁ-চকচকে ম্যল। এর মধ্যে জনপ্রিয় এম বি কে, সিয়াম প্যারাগন, সেন্ট্রালওয়ার্ল্ড, ফ্লোটিং মার্কেট, প্যানথিপ প্লাজা, আই টি ম্যাল, চাতুচক উইকেন্ড মার্কেট, সুয়ান নাইট মার্কেট। স্থানীয় হস্তশিল্প, সিল্ক, গয়না, জামাকাপড়, জুতো, ব্যাগ, ইলেকট্রনিক্স গ্যাজেট এমন হরেক জিনিস রাখা যায় কেনাকাটার তালিকায়।

কিভাবে যাবেন
ঢাকা থেকে থাই এয়ারওয়েজে ব্যাংকক যেতে পারেন। ব্যাংককের সুবর্ণভূমি এয়ারপোর্ট থেকে পাতায়ার দূরত্ব ১২৩ কিলোমিটার। এয়ারপোর্ট থেকে বাসে পাতায়া যেতে সময় লাগে প্রায় দেড় ঘণ্টা। বিমানবন্দরের লেভেল ১ এর ৮ নম্বর গেটেই একমাত্র পাতায়া যাওয়ার বাসের টিকেট পাওয়া যায়। ভাড়া ১২০ বাথ (বাংলাদেশের ৩০০ টাকা)। ভোর ৪ টা থেকে রাত ১০টা পর্যন্ত প্রতি ঘণ্টায় বাস ছাড়ে। টয়লেটের ব্যবস্থা রয়েছে প্রতিটি বাসে।

বাসে দেড় ঘণ্টা পরই আসবে পাতায়ার নর্থ বাসস্ট্যান্ড। সেখান থেকে ট্যাক্সিতে করে যেতে হবে নিজ নিজ হোটেলে।

খাওয়া দাওয়া
চাইনিজ ও থাই খাবারের সমারোহ শহরের সর্বত্র। টম ইয়াং কুং হচ্ছে নারকেলের দুধ, কাঁচালংকা, আদা, লেমন গ্রাস, মাশরুম আর চিংড়ি দিয়ে তৈরি একরকম স্যুপ। স্টিমড রাইস উইথ গ্রিনহোল পিপারকর্ন দিয়ে সবুজ অথবা লাল চিকেন কারি। কাঁচা পেঁপে, আম, লেবুর রস আর লংকা মেশানো স্যালাড এর সঙ্গী। চেখে দেখা যায় শার্ক ফিন স্যুপ আর বার্ড নেস্ট স্যুপ। ছোটো ছোটো ফলের আকারে তৈরি মিষ্টিগুলি দেখতেও ভারি মজা লাগে। ভালো লাগবে রোজ অ্যাপল, ম্যাঙ্গোস্টিন।

এছাড়া বিচ রোডেই আছে পিজাহাট এবং ম্যাকডোনাল্ডস।

কোথায় থাকবেন
পাতায়াতে থাকার জন্যে বেশ কিছু ভালো মানের হোটেল আছে। এদের মধ্যে হোটেল গ্র্যান্ডসোল, ইসান প্যারাডাইস অন্যতম। এসব হোটেলে বুকিং দিতে পারবেন অনলাইনে। এজন্যে দেখতে পারেন – www.agoda.com, booking.com ইত্যাদি।

মনে রাখা জরুরিঃ রাজপ্রাসাদ ও বৌদ্ধমন্দিরে প্রবেশের নিয়মকানুন মেনে চলবেন। থাইল্যান্ডের কোনও ট্রাভেল এজেন্সির সঙ্গে যোগাযোগের সময় সংস্থাটির বৈধ লাইসেন্স আছে কি না যাচাই করে নেবেন।
</item>

    </string-array>


    <string-array name="bhutan_spot_details">
        <item>ফোবজিকা ভ্যালি (Phobjikha Valley) বা গাংতে ভ্যালি যা ভুটানের থিম্পু থেকে ১৩৫ কিলোমিটার দূরে ৩০০০ মিটার উচ্চতায় অবস্থিত যা পুনাখা থেকে ৮০ কিলোমিটার উত্তরে অবস্থিত। সেন্ট্রাল ভুটানের গাংতে অঞ্চলের বিস্তীর্ণ এলাকা জুড়ে অবস্থিত ইউ আকৃতির ফোবজিকা ভ্যালি আসলে একটি সংরক্ষিত জলাভূমি এবং রামসার সাইটও।

গাংতে গুম্ফার ঠিক নীচে অবস্থিত ফোবজিকা ভ্যালি বিরল প্রজাতির পাখি ব্ল্যাক নেকড্ ক্রেনের শীতকালীন বাসস্থান। ভ্যালিতে হওয়া ছোট ছোট বাঁশ জাতীয় ঘাসের লোভেই প্রতিবছর অসংখ্য পাখি এখানে আসে। ভুটানীরা এই পাখিটিকে পবিত্র এবং সৌভাগ্যের প্রতীক বলে মনে করেন। বহুবছর ধরে এই অঞ্চলে কোনো বিদ্যুৎ পরিষেবা ছিল না শুধুমাত্র পাখিদের কথা মাথায় রেখে। ভ্যালিতেই একটা ক্রেন সেন্টার আছে যেখান থেকে গোটা ভ্যালিতে নজরদারি রাখা হয় এবং পাখিদের দেখাশোনা করা হয়। কথিত আছে সুদূর তিব্বত থেকে অক্টোবরের শেষে যখন এই পাখিগুলো ভ্যালিতে আসে তখন গাংতে গুম্ফাকে তিনবার প্রদক্ষিন করে তবেই ভ্যালিতে নামে , আবার ফেব্রুয়ারিতে ফেরার সময়ও একইভাবে ফেরে।


ভ্যালিতে আলুর চাষ বেশি হলেও, গবাদি পশুদের শীতকালীন খাদ্য হিসাবে এক অন্য প্রজাতির মুলো ও ওলকপিও প্রচুর পরিমাণে চাষ হয়। ভ্যালি থেকে পাইন, ম্যাপেল, রডোড্রেনডন গাছে ঘেরা একটা সরু রাস্তা জঙ্গলের মধ্যে দিয়ে গাংতে গুম্ফার দিকে চলে গেছে। উপর থেকে ভ্যালির এক অসাধারণ দৃশ্য , যা হয়ত ভাষায় বর্ণনা করা অসম্ভব। গাংতে গুম্ফা বৌদ্ধদের প্রাচীন স্কুলগুলোর মধ্যে একটি গুরুত্বপূর্ণ স্কুল। প্রতিবছর ১২ নভেম্বর গুম্ফার চাতালে ব্ল্যাক নেকড্ ক্রেন উৎসবের আয়োজন হয়, যা দেখতে দেশ বিদেশ থেকে বহু মানুষের সমাগম হয়।

থিম্পুর থেকে এখানে অনেক অনেক বেশি ঠান্ডা। ভুটানের গ্রামীণ জীবনযাপনের স্বাদ নিতে হলে এখানে একবার অবশ্যই আসতে হবে।

যাওয়ার উপায়
পুনাখা থেকে ৮০ কিমি উত্তরে স্বর্গীয় সুষমা নিয়ে আপনার জন্য অপেক্ষা করছে পাইন, মেপল আর উইপিং উইলো দিয়ে ঘেরা ফোবজিকা ভ্যালি। পুনাখা থেকে ওয়াংডু হয়ে বুমথাং যাওয়ার পাকা সড়ক বরাবর চলুন প্রায় ঘন্টা তিনেক, তারপর ডানদিকের পাহাড়ে উঠে মিনিট কুড়ির ড্রাইভ শেষে নেমে আসুন নরম ঘাসে ঢাকা মার্শল্যান্ডে। তিব্বতী কালো-গলা সারসের (Black-necked cranes) শীতকালীন চারণভূমি এই ফোবজিকা ভ্যালীতে ঘন সোনালী শান্তি নিঃশব্দে নেমে আসে আকাশের গা বেয়ে।

কোথায় থাকবেন
ফোবজিকা ভ্যালিতে থাকার ব্যবস্থা বলতে বেশিভাগই ফার্মস্টে আর সবগুলোতেই হট স্টোন বাথের ব্যবস্থা আছে।

গুরুত্বপূর্ণ তথ্য
পুনাখা, হা ভ্যালী, ফোবজিকা যেতে থিম্পু থেকে পারমিট করাতে হয়। সকাল ১০ টার দিকে পারমিট অফিস খোলে, আর সকাল সকাল আবেদন করলে দুপুর নাগাদ পারমিট পেয়ে যাবেন। থিম্পু থেকে পিনাখা ঘুরতে চাইলে বাস সার্ভিস ভালো, ভাড়াও কম। কিন্তু হা, ফোবজিকা হয়ে পারো যেতে গেলে আলাদা গাড়ি ভাড়া করে নেওয়াই ভালো। প্রকার ভেদে গাড়ি ভাড়া পড়বে ২৫০০-৩০০০ টকা।
</item>
        <item>থিম্পু থেকে ৭০ কিমি এবং পুনাখা থেকে ১৮ কিমি দূরে অবস্থিত অল্পচেনা মায়াময় পাহাড়ি জনপদ ওয়াংদি ফোদরং (Wangdue Phodrang)। প্রায় ১৩০০ মিটার উচ্চতায় উপতক্যার বুক চিরে রয়েছে ওয়াংদিতাং চু নদী। পাহাড়ের ধাপে ধাপে দেখতে পাবেন জুম চাষ। পাহাড়ের চূড়ায় দেখতে পাবেন ওয়াংদি ফোদরং Dzong। দূর থেকে দেখলে মনে হয় Dzong টি নদীর উপর ঝুলে আছে। ১৬৩৮ সালে জং টি নির্মাণ করেন রাজা হাবদ্রুং গাওয়াং নামগিয়াল যার মমি আজও সংরক্ষিত আছে পুনাখা জং এর মধ্যে। ওয়াংদিতাং চু নদীর সুন্দর ব্রীজের প্রবেশের মুখেই আপনার পারমিট দেখিয়ে নিবেন। ব্রীজ পেরিয়ে গ্রামে প্রবেশ করতেই চোখে পড়বে ওয়াংদি ফোদরং এর জনপথ। এখানকার পাথর আর বাঁশের তৈরি জিনিস পত্রের বেশ কিছু দোকান চোখে পড়বে। নদীর দুই ধারেই গড়ে উঠেছে জনপথ।

ওয়াংদি ফোদরং এর জং এ প্রবেশ করতে চাইলে পারমিট দেখাতে হবে আপনাকে এবং এই পারমিট আপনাকে ম্যানেজ করতে হবে থিম্পু থেকেই। এই জং এর ছাদ থেকে পুরো জনপথ এবং নদীর একটা দারুন ভিউ পাওয়া যায় যা মিস করা ঠিক হবে না কোন ভাবেই। নদী, উপতক্যা আর সবুজ পাহাড়ে ঘেরা ওয়াংদি ফোদরং এক কথায় অপূর্ব। নদীর ধারে পার্বত্য গিরিশিরার উপর বহু প্রাচীন শহর ওয়াংদি ফোদরং স্থানীয় মানুষের কাছে ওয়াংদি নামেই পরিচিত।


ট্রোংসা (Trongsa) : Wangdue Phodrang থেকে Trongsa এর দূরত্ব মোটামুটি ১২৯ কিমি। এই পথে অতিক্রম করতে হয় ভুটানের দ্বিতীয় উচ্চতম সড়কপথ পেলেলা পাস (Pelela Pass)। ঐতিহাসিক কারণে ট্রোংসা্র গুরুত্ব যথেষ্ট। ১৬৪৮ সালে তৈরী হওয়া ট্রোংসা জোং থেকে এ দেশের প্রথম ও দ্বিতীয় রাজা দেশ শাসন করতেন। জোঙটি একটি ছোট পাহাড়ের উপর নির্মিত হয়েছিল এবং ধাপে ধাপে তা নেমে এসেছে বেশ কিছুটা নীচ পর্যন্ত। অবস্থানগত কারণেই শহরের সব জায়গা থেকেই এটি দৃশ্যমান।

কিভাবে যাবেন
পুনাখা থেকে কাছে হওয়ার কারনে ট্যাক্সি নিয়ে সরাসরি চলে যেতে পারেন ওয়াংদি ফোদরং। চাইলে ঠিম্পু থেকে ট্যাক্সি নিতে পারেন অথবা পুনাখা ভিজিটের সময় ট্যাক্সি নিয়ে ঘুরে আসতে পারেন।</item>
        <item>চেলে লা পাস – ভুটান এর আরেকটি পরিচিত গিরিপথ। এ পথেই এক সময় তিব্বতের সাথে বাণিজ্য চলত আবার এ পথেই তিব্বত বেশ কয়েকবার আক্রমন করেছিলো। ইদানিং এ পথে পর্যটকরা ভিড় জমান। পারো এয়ারপোর্টকে পাশ কাটিয়ে এক ঘন সবুজ পাইন এর অরণ্যঘেরা রাস্তা দিয়ে যেতে হয়। প্রায় ২৩ কিলোমিটার এই যাত্রা পথ। নানান পাখি আর বন্যপ্রানের উপস্থিতি এসব বনে। নীল আকাশের নীচে এক ছবির মত আঁকা এক গিরিপথ যার নাম চেলে লা পাস। হিমালয়ের হিমেল বাতাসের স্পর্শ, সহস্র প্রেয়ার ফ্ল্যাগ আর আকাশপানে হিমালয়ের শৃঙ্গমুখ। চেলে লা পাহাড়ের উপর থেকে ভুটানের ভিউটা এক কথায় অসাধারন।

পারো থেকে ‘হা’ যাওয়ার পথেই চেলে লা পাস – যা ভুটানের উচ্চতম সড়কপথ। উচ্চতার কারণেই ঠান্ডা বেশি এখানে। প্রায় ১৩,০৮৪ ফুট উচ্চতায় অবস্থিত চেলেলা পাস (Chele La Pass) থেকে দেখা নৈসর্গিক দৃশ্যের বর্ণনা দেওয়ার ভাষা কারো নেই। সূর্য থাকলে এবং মেঘ না থাকলে মাউন্ট জোমোলহরি এখান থেকে দেখা যায়। পারো থেকে চেলেলা পাসের রাস্তা জুড়েই সবুজ উপত্যকা, নানা রং-এর ফুল, কমলালেবু আর আপেল বাগান।


ভূটানের সর্বোচ্চ গাড়ি চলাচলযোগ্য রাস্তা এই চেলেলা পাস (highest motorable pass) রাস্তাটি সংযোগ ঘটিয়েছে পারো ভ্যালী ও হা’ভ্যালীর। চেলে লা পাস এ থাকার কোন ব্যবস্থা নেই। পারো থেকে গাড়ি  নিয়ে চেলে লা থেকে ঘুরে আসতে পারবেন।

কিভাবে যাবেন
পারো থেকে পাহাড় ও মেঘের মধ্যে দিয়ে ভুটানের উচ্চতম সড়কপথে ২ ঘন্টা যাওয়ার পর মিলবে চেলেলা পাস।
</item>
        <item>থিম্পু থেকে একঘন্টার দূরত্বে ৭,৫০০ ফুট উচ্চতায় পারো নদীর কোল ঘিরে পারো উপত্যকা। পারো জুড়ে আছে নানারকম গল্পকথা। তাছাড়া এর প্রাকৃতিক সৌন্দর্যও ভোলার মত নয়। বিশেষ করে বসন্ত ঋতুতে পারোর রুপ হয়ে ওঠে অতুলনীয় এবং দর্শন সুখকর। পারোতে দেখতে পাবেন পারো জং, ন্যাশনাল মিউজিয়াম। তবে পারোর সবথেকে বড় আকর্ষণ টাইগার্স নেষ্ট। এই মনাষ্ট্রি পারো থেকে ৮০ কিলোমিটার দূরে একটি ক্লিফের উপর অবস্থিত। হেঁটে ওঠার পথটিও খুব সুন্দর। ভূটান ট্যুরিজম দর্শনার্থীদের গলা ভেজাতে এখানে একটি সুন্দর কফি হাউজ তৈরি করে দিয়েছে।

পারো শহরের আশপাশে বেশ কয়েকটি দ্রষ্টব্য স্থান পেয়েছে। এখানের রিমপু জংটি আগের জংগুলির মতো অত বড় না হলেও ঘুরে দেখতে বেশ ভালো লাগে। কিছুটা ওপরে উঠে পারো মিউজিয়াম। একসময়ের তাজং দুর্গটিই বর্তমানে জাতীয় মিউজিয়াম। মিউজিয়ামের ডাকটিকিট ও প্রাচীন মুদ্রার সংগ্রহ বেশ চমকপ্রদ। এখান থেকে ১৫ কিলোমিটার দূরে তিব্বত সীমান্তে ড্রুকগিয়াল জং দুর্গের ধ্বংসাবশেষ। দুর্গ থেকে নেমে পৌঁছতে হবে কিচু মনাস্ট্রি। মনাস্ট্রির ভিতরের কমলালেবুর গাছগুলিতে সারাবছরই ফল ধরে। মনাস্ট্রির মূল কক্ষে গুরু পদ্মসম্ভবের বিশালকায় একটি মূর্তি আছে। হাতে সময় থাকলে ট্রেক করে আসা যায় পাহাড়ের মাথায় তাকসাং গুম্ফা থেকে – কষ্টসাধ্য পথের জন্য এই গুম্ফার প্রচলিত নাম –‘বাঘের বাসা’ –‘টাইগার’স নেস্ট’! পারোতে রবিবারে থাকলে সাপ্তাহিক বাজারটি ঘুরে দেখতেও ভালোলাগবে। আবহাওয়া ভাল থাকলে পারোর পথে চলতে ফিরতে চোখে পড়বে ভুটান ও তিব্বতের বাসিন্দাদের কাছে অতি পবিত্র পর্বতমালা ‘চোমো লহরি’ (২৪,০৩৫ ফুট) – পারো থেকেই ট্রেক পথ গিয়েছে ‘ভোন্টে লা’ –চোমো লহরি বেস ক্যাম্পে।

কখন যাবেন
ভুটান যাবার সবথেকে ভালো সময় হলো বছরের অক্টোবর এবং নভেম্বর মাস। কারণ এ সময়টায় আকাশ পরিস্কার থাকে এবং পাহাড়,নদী,বনাঞ্চল বেশ ভালো পরিস্কার দেখা যায়। পাশাপাশি আবহাওয়াও ভালো থাকে এবং এই সময়টাতেই ভুটানের অধিকাংশ উৎসব অনুষ্ঠিত হয়।

কীভাবে যাবেন
সড়কপথে গেলে ভুটানের এন্ট্রিপয়েন্ট তিনটি – সামদ্রুপ জোংখার (দক্ষিণ-পূর্ব ভুটান), গেলেফু (দক্ষিণ ভুটান) ও ফুন্টশোলিং (দক্ষিণ-পশ্চিম ভুটান)। সাধারণভাবে সড়কপথে গেলে ফুন্টশোলিং হয়ে যাওয়াই সুবিধাজনক। ট্রেনে নিউজলপাইগুড়ি অথবা আলিপুরদুয়ার পৌঁছতে হবে। স্থানীয় বাসস্ট্যান্ড থেকে বাস বা ভাড়া গাড়িতে ফুন্টশোলিং পৌঁছান যাবে। ফুন্টশোলিং থেকে আবার বাসে বা ভাড়ার গাড়িতে থিম্পু বা পারো যাওয়া যায়।

একমাত্র বিমানবন্দরটি এই পারো (Paro) শহরে। ঢাকা থেকে ড্রুক বিমানে করে পারো ইন্টারন্যাশনাল এয়ারপোর্টে চলে যান।

কোথায় থাকবেন
৮০০ টাকা থেকে ১০০০ টাকার মধ্যে রয়েছে হোটেল পেলজরলিং (০০৯৭৫-৮-২৮১৩৫৬), সামদুপ সোলিং, জামলিং (২৭৩০২), পেমলিং, পারলে কটেজ, জুরমি দরজি (২৭২১৪০)। ১২০০-১৫০০ টাকা ভাড়ার হোটেলগুলোর মধ্যে রয়েছে পাহাড়ের মাথায় ম্যান্ডোলোর মধ্যে রয়েছে ম্যানেডেলা রিসর্ট (২৭১৯৯৭, ২৪২৪৭৯, ২৭২৪৮০০, হোটেল জোর ইয়াংজ (২৭১৭৪৭), কিচু রিসর্ট (২৯১৩৫), টাইগার সেন ট রিসর্ট (৭১৩৯১), ওথালাং (২৯১১৫), হোটেল ড্রুক (২৯১২০)।

এখান থেকে পারো তে থাকার হোটেল গুলো সম্পর্কে জেনে নিতে পারেন।

খাওয়া দাওয়া
এখানে নিরামিষ খাবারের প্রচলন বেশি। ডর্টসি বা গরুর দুধের পনির এবং এমা ডর্টসি বা গলানো পনিরে রান্না করা লাল মরিচ এখানকার অত্যন্ত পছন্দের খাবার।

কেনাকাটা
দর্শনীয় স্থানের মত এখানে কেনাকাটার স্থানেরও অভাব নেই। হ্যান্ডিক্রাফট এম্পোরিয়াম থেকে বিভিন্ন স্যুভেনির কিনতে পারেন। মাস্ক,প্রেয়ার হুইল,ডেকোরেটিভ মোটিভ,সিল্ক এবং উলের জামাকাপড় এখানকার ঐতিহ্যের অংশ।

সতর্কতাঃ সারা ভুটানেই ধূমপান একেবারে নিষিদ্ধ।
</item>
        <item>রাজধানী থিম্পু থেকে ২৭০ কি.মি. দূরে এবং সাড়ে আট হাজার ফুট উঁচুতে অবস্থিত বুমথাং (Bumthang) যেন একটুকরো স্বর্গ। ‘বুম` মানে দেবতার বেদীতে জল রাখার পাত্র আর ‘থাং` কথার অর্থ উপত্যকা। বৌদ্ধধর্মালম্বীদের কাছে বুমথাং অতি পবিত্র স্থান। ভুটানের সব থেকে গুরুত্বপূর্ন জং, মন্দির এবং মহল এখানে অবস্থিত। দেখে নেবেন ওয়াংগডিচোলিং প্যালেস, জাম্বে লাখ্যাং মন্দির এবং সব থেকে বড় ভুটানিজ জাকার জং। পাশাপাশি হেঁটে দেখে নিন হট স্প্রিং এরিয়া। এই এলাকায় ব্লু শিপ, মাস্ক ডিয়ার, হিমালয়ান ভাল্লুক চোখে পড়তে পারে। বুমথাং এ একমাত্র জাকারেই ভালো রেস্তোরাঁ পাবেন।

দর্শনীয়স্থান সমূহ
জাকার জংঃ ওয়াংচুক নামে এক লামা এই জংটি নির্মাণ করেন। এই জংটি বুমথাংয়ের শুধু নয়, সারা ভুটানের একটি দ্রষ্টব্যস্থান বলে গণ্য করা হয়।

জাম্বো লাখাংঃ সপ্তম শতকে তিব্বতি রাজা সংসেন গাম্পো নির্মাণ করেন এই লাখাং।


কুর্জ লাখাংঃ ১৬৫২ সালে তিব্বতি ধর্মগুরু রিমপোচে এখানে তপস্যা করেছিলেন। তিনটি মন্দির নিয়ে এই লাখাংটি। তিনটি মন্দির নিয়ে এই লাখাংটি। এছাড়া আছে বিশাল বুদ্ধমূর্তি। পাশেই আছে এক জলাশয়।

তামশিং লাখাংঃ কুর্জ লাখাংয়ের কাছেই আছে তামশিং লাখাং। ১৫০১ সালে তেরটন পেমা লিংপা নামে এক লামা তৈরি করেন এই লাখাংটি।

এছাড়াও আছে উড়ি ভ্যালি, দোচুলা পাস।

কখন যাবেন
ভুটান ভ্রমণের সবচেয়ে ভালো সময় মার্চ থেকে মে এবং সেপ্টেম্বর থেকে নভেম্বর মাস।

কিভাবে যাবেন
রাজধানী থিম্পু থেকে গাড়ি অথবা বাসে পৌঁছনো যায় বুমথাংয়ে৷ থিম্পু থেকে সরাসরি বুমথাং যেতে বেশ অনেকটা সময় লাগে আর তাছাড়া রাস্তাও খুব একটা ভালো নয়। তাই আপনি চাইলে থিম্পু থেকে পুনাখা যেয়ে একরাত স্টে করে পরেরদিন সকালবেলা বুমথাং এর উদ্দেশ্যে রওনা হতে পারেন।

কোথায় থাকবেন
বুমথাং এ থাকার মত বেশ কিছু হোটেল আছে, এছাড়া আছে হোমস্টে এর ব্যবস্থাও। এখানে বুমথাং এর হোটেল গুলো সম্পর্কে জেনে নিন।
</item>
        <item>প্রত্যেকটি রাষ্ট্রের রাজধানীকে সে দেশের সরকার দর্শনীয় স্থান হিসেবে উল্লেখযোগ্য করে গড়ে তুলতে আপ্রাণ চেষ্টা করেন। ভুটানের রাজধানী থিম্পুও এর ব্যতিক্রম হয়নি। বরং বলা যায় সমস্ত ভুটানের সবথেকে আকর্ষণীয় এবং নান্দনিক সৌন্দর্যের অবস্থানই হলো এই থিম্পুতে। প্রাচীন এই নগর ভুটানের রাজধানী এবং বৃহত্তম শহর। থিম্পু নদীর তীরে সিলভান ভ্যালিতে অবস্থিত এথনিক ভূটানিজ কলা,স্থাপত্যশিল্প,সংস্কৃতির পীঠস্থান। থিম্পুতে আছে ইউনিক ফ্লেভার যা আপনাকে এখানে আসতে বারবার বাধ্য করবে।

থিম্পু এর দর্শনীয় স্থানসমূহ
সিমতোখা জং
১৬২৭ সালে তৈরি এই জং থিম্পু ভ্যালির গেটওয়ে। থিম্পুর সবথেকে পুরনো এই জঙয়ে আছে রিগনে স্কুল ফর জঙঘা এ্যাণ্ড মোনাষ্টিক ষ্টাডিস। ফ্রেশকো এবং স্লেট কার্ভিংস সিমতোখার বিশেষ আকর্ষণ।

থিম্পু জং (ফোট্রেস অব দ্য গ্লোরিয়াস রিলিজিয়ন)
থিম্পু জং হলো ভূটানের রাজধানী থিম্পু (Thimpu) শহরের প্রাণকেন্দ্র। ১৬৬১ সালে এটি তৈরি। এখানে আছে সরকারি ডিপার্টমেণ্ট,দ্যা ন্যাশনাল এসেম্বলি,রাজার থ্রোন রুম এবং সেন্ট্রাণ মনাষ্টিক বডির গ্রীস্মকালীন হেডকোয়ার্টাস।

মেমোরিয়াল কর্টেন
এটি মূলত স্মৃতিস্তম্ভ। ভূটানের তৃতীয় রাজা জিগমে দরজি ওয়াঙচুকের প্রতি শ্রদ্ধা জানাতে ১৯৭৪ সালে এই স্তুপ তৈরি হয়েছিলো। এর ভেতরের বিভিন্ন পেইণ্টিং এবং স্ট্যাচু বৌদ্ধ ফিলোসফির প্রতিবিম্ব।

থিম্পুর উইকএণ্ড মার্কেট
থিম্পুর মনোরম এবং নিরিবিলি রাস্তায় পায়ে হেঁটে বেড়ানোর মজাই আলাদা। ভ্রমণকারীদের কেউ বিশেষ করে উইকএণ্ড মার্কেটে যেতে ভূলবেন না।

থিম্পু পুনাখা
দোচুলা পাস হয়ে ড্রাইভ করে পৌঁছানো যায় থিম্পু শহর থেকে ৭০ কিলোমিটার দূরে অবস্থিত পুনাখায়। আকাশ পরিস্কার থাকলে ৩০৫০ মিটার উচ্চতা বিশিষ্ট এই পাস থেকে আপনি পৃথিবীর সর্বোচ্চ প্রাকৃতিক নির্দশন হিমালয়কেও দেখতে পারবেন। পুনাখা ভুটানের সবথেকে উর্বর ভ্যালি।

আরো দেখতে পাবেন ফো ছু এবং মো ছু নদী। সেই সঙ্গে পুনাখা জং। এছাড়াও রয়েছে ন্যাশনাল লাইব্রেরি,হ্যাণ্ডিক্রাফট এম্পোরিয়াম,পেন্টিং স্কুল এবং ট্রাডিশনাল মেডিক্যাল ইনষ্টিটিউট। কয়েক পা বাড়ালেই যেগুলো দেখে আসতে পারেন।

কখন যাবেন
ভুটান যাবার সবথেকে ভালো সময় হলো বছরের অক্টোবর এবং নভেম্বর মাস। কারণ এ সময়টায় আকাশ পরিস্কার থাকে এবং পাহাড়, নদী, বনাঞ্চল বেশ ভালো পরিস্কার দেখা যায়। পাশাপাশি আবহাওয়াও ভালো থাকে এবং এই সময়টাতেই ভুটানের অধিকাংশ উৎসব অনুষ্ঠিত হয়।

কীভাবে যাবেন
ঢাকা থেকে ড্রুক বিমানে করে পারো ইন্টারন্যাশনাল এয়ারপোর্টে চলে যান। পারো ঘুরে মিনিবাস করে থিম্পু পৌঁছে যাবেন। থিম্পু থেকে ভুটানের অন্যান্য শহরে যাতায়াতের ব্যবস্থা আছে।

কোথায় থাকবেন
থিম্পুতে হোটেলের সংখ্যা খুব বেশি না হলেও থাকার সমস্যা হয় না। পাইনউড হোটেল বা রিভারভিউ হোটেলে থাকতে পারবেন। বেশিরভাগ হোটেলই পাওয়া যাবে আধুনিক সকল সুযোগ-সুবিধা। অধিকাংশ হোটেলই তৈরি হয়েছে ভূটানিজ ঐতিহ্যের ষ্টাইলে। এই হোটেলগুলিতে থাকলে পেয়ে যাবেন এথনিক গ্রামে থাকার ফ্লেভার।

৪০০ টাকা থেকে ৮০০-১০০০ টাকার মধ্যে হোটেল জেই জ্যাং (০০৯৭৫-২-৩৩৪৭০৭/৩৩১৯৬) কুলাগাংগ্রি (৩৩১৪৫৯) , হোটেল এলটি (৩২৭৭৭২), হোটেল টি টি, হোটেল সংগে ১৫০০ টাকা থেকে ২০০০ টাকার মধ্যে রয়েছে ড্রাগন রুটস, ওয়াংচক (৩২৩৫৩২, ৩২৫৪৮৪), পেডলিং (৩২৫৭১৪), তাকসাং (২২১০২), জুমলহরি (২২৭৪৭), ২,৫০০-৩০০০ টাকার ভাড়ার হোটেলের মধ্যে রয়েছে হোটেল ড্রুক, (৩২২৯৬৬) এবং হোটেল রিভার ভিউ (২৫০৩০)।


এখান থেকে থিম্পুতে থাকার হোটেল সম্পর্কে জেনে নিতে পারেন।

খাওয়া দাওয়া
এখানে নিরামিষ খাবারের প্রচলন বেশি। ডর্টসি বা গরুর দুধের পনির এবং এমা ডর্টসি বা গলানো পনিরে রান্না করা লাল মরিচ এখানকার অত্যন্ত পছন্দের খাবার।

কেনাকাটা
দর্শনীয় স্থানের মত এখানে কেনাকাটার স্থানেরও অভাব নেই। হ্যান্ডিক্রাফট এম্পোরিয়াম থেকে বিভিন্ন স্যুভেনির কিনতে পারেন। মাস্ক,প্রেয়ার হুইল,ডেকোরেটিভ মোটিভ,সিল্ক এবং উলের জামাকাপড় এখানকার ঐতিহ্যের অংশ।

সতর্কতাঃ সারা ভুটানেই ধূমপান একেবারে নিষিদ্ধ।
</item>

    </string-array>


    <string-array name="srilanka_spot_details">
        <item>ক্যান্ডিকে (Kandy) শ্রীলংকার সাংস্কৃতিক রাজধানী বলা হয়। শ্রীলংকার দ্বিতীয় বৃহত্তম শহর ক্যান্ডি। কলম্বো থেকে ১১৫ কিমি. দূরে অবস্থিত এই শহর। এখানেই অনুষ্ঠিত হয় শ্রীলঙ্কার সবচাইতে বর্ণাঢ্য উৎসব ‘এসালা পেরাহেরা’। ক্যান্ডির দক্ষিণে আছে দেশের সবচাইতে উঁচু এলাকা ‘নুয়ারা এলিয়া’। একে দেশের প্রসিদ্ধ চা শিল্পের কেন্দ্র বিন্দু বলা চলে।

ক্যান্ডি শহরের মাঝখানে বিশাল হ্রদ। হ্রদের চারপাশে বুদ্ধের দাঁতের মন্দির, সিংহল সংস্কৃতি কেন্দ্র (এখানে নিয়মিত ঐতিহ্যবাহী নাচ দেখা যায়), উডাওয়াত্তাকেলে অভয়ারণ্য সহ আরও অনেক কিছু ছড়িয়ে ছিটিয়ে আছে। উডাওয়াত্তাকেলে অভয়ারণ্যে প্রচুর জীব জন্তু আছে। প্রবেশ পথের কাছেই একটা জায়গায় বানরের দল ঘোরাফেরা করে। তবে এরা খুব নিরীহ বানর।


ক্যান্ডি শহর থেকে যেতে পারেন টুথ রেলিক টেম্পল। শ্রীলঙ্কার অন্যতম পবিত্র ধর্মস্থান। গৌতম বুদ্ধের দাঁত এনে এই মন্দিরে স্থাপন করেছিলেন রাজকন্যা হেমামালী ও তার স্বামী যুবরাজ দন্ত। তার পরে কত যুদ্ধ! বিদেশি শক্তির লাল চোখ দেখেছে এই মাটি, তার চিহ্ন রয়েছে মন্দিরের আনাচে কানাচে। রয়েছে তথাগতের বোধিবৃক্ষও। ইতিহাস বাদ দিলেও ভারী সুন্দর, নিপুণ ভাস্কর্যের সাক্ষী এই মন্দির। সেখান থেকে মাত্র ন’মিনিট দূরেই পেরাডেনিয়ার রয়্যাল বটানিক্যাল গার্ডেন। প্রায় ১৪৭ একর জায়গা জুড়ে এই বাগানে রয়েছে তিনশোরও বেশি অর্কিড, অসংখ্য গাছ— সে এক সমারোহ। গাছ-গাছালিতে আগ্রহ থাকলে একটা গোটা দিন রাখতে হবে এই স্থান ঘুরে দেখার জন্য।

হ্রদের পাশ ঘেঁষে একটা রাস্তা চলে গেছে শহরের মধ্যে। সেই রাস্তা ধরে, দাঁতের মন্দির পাশ কাটিয়ে আরও কিছুদূর গেলে একটা মসজিদ আছে। সেই মসজিদের বিপরীত পাশে একটা “ভাতের হোটেল” মার্কা রেস্তোরাঁ আছে নাম সালগাডো। এখানে ক্যান্ডির সেরা স্ট্রিং হপার পাওয়া যায়। সাথে লুনু-মিরিছ, নারিকেলের চাটনি ইত্যাদি।


ক্যান্ডি থেকে আরও উত্তরে গেলে পাওয়া যাবে প্রাচীন শহর অনুরাধাপুর, পলন্নারুওা এবং বিখ্যাত গুহা মন্দিরের শহর দাম্বুলা।

একনজরে ক্যান্ডির দর্শনীয় স্থানগুলো
Pinnawala Elephant Orphanage
Temple Of Tooth Relic
Kandy Lake
Hulu River Waterfall
Knuckles Mountain Range
Bahirawakanda Temple
Ranweli Spice Garden
Royal Botanical Garden
Udawattekele Sanctuary
CommonWealth War Cemetery
Millennium Elephant Foundation
Horton Plains National Park Ohiya
Ceylon Tea Museum
Wales Park
Riverton Gap
Tour to the Highlands
Mountains
Galmaduwa Temple
Ranawana Purana Rajamaha Vihara
Pallekele Cricket Stadium
কিভাবে যাবেন
কলম্বো থেকে ট্রেনে কয়েক ঘন্টায় ক্যান্ডি যাওয়া যায়। যাওয়ার পথে ট্রেন ঢাল বেয়ে উঠতে থাকে তাই সময় বেশি লাগে কিন্তু ফিরে আসার পথে ঢাল বেয়ে নামে তাই কম সময়ে যাত্রা শেষ হয়ে যায়। সম্ভব হলে ট্রেনের মধ্যে থেকে চারপাশের দৃশ্য উপভোগ করার যেই বিশেষ কোচটা থাকে সেটায় বসার চেষ্টা করবেন।

কোথায় থাকবেন
ক্যান্ডিতে ভাল থাকার জায়গা আছে স্বার্নানাঙ্কারা মাওয়াথায় (বাংলায় হবে স্বর্ণালঙ্কার সড়কে)। এখানে ব্যাকপ্যাকারের জন্য উপযুক্ত বাজেটে ঘর পাওয়া যায়, ঘরের মান বেশ ভালই। কোন কোন হোটেলে ফ্রি Wifi আছে।
</item>
        <item>শ্রীলংকায় সনাতন ঐতিহ্য আর আধুনিকতার মিশেল পেতে চাইলে কলম্বো (Colombo) ঘুরে দেখার কোনও বিকল্প নেই। এখানে যেমন আছে ঐতিহ্যগত নিস্তব্ধতা, তেমনি আধুনিক উজ্জ্বলতাও। ইতিহাস, সংস্কৃতি, বৌদ্ধ দর্শন ইত্যাদিতে আগ্রহী হলে একটা গোটা দিন রেখে দেন জাতীয় যাদুঘরের জন্য। জাতীয় যাদুঘর দালানটা খুব সুন্দর, সম্ভবত উপনিবেশিক আমলে তৈরি। যাদুঘরের সামনে বট গাছের নিচে শ্বেতশুভ্র ধ্যানরত বুদ্ধের মূর্তি আছে। যারা বৌদ্ধ দর্শনে আগ্রহী তাদের জন্য গোটা শ্রীলঙ্কা জুড়ে দেখার, শোনার, শেখার অনেক কিছু আছে। স্থিরবাদী (থেরাভাদা) বৌদ্ধ দর্শনের ঘাঁটি হিসেবে মনে করা হয় শ্রীলঙ্কাকে।

গল ফেস গ্রিন বিচও কলম্বোর অন্যতম উলেখযোগ্য সৌন্দর্যের একটি। যেখানে সুনীল সমুদ্র আর সমুদ্রের ঢেউ ছাড়াও রয়েছে বিভিন্ন ওয়াটার স্পোর্টসের ব্যবস্থা। এখন যদিও কমার্শিয়াল সেন্টারে পরিণত হয়ে গেছে এলাকাটা তার পর্তুগিজ এবং ডাচ পিরিয়ডের ফোর্টের আবেদন একটুকু কমেনি। এই এলাকার অসংখ্য দর্শনীয় স্থান একটু কষ্ট করে হেঁটেই দেখে নেওয়া সম্ভব।


সাগরের পাশেই বিশাল মাঠে বিকাল বেলা লোকে ঘুড়ি ওড়ায়, যুবক-যুবতিরা বসে প্রেম করে, বাবা-মায়েরা বাচ্চাদের নিয়ে বেড়াতে আসে। খুব মনোরম পরিবেশ।

কলম্বো থেকে ১২ কিমি. দূরে অবস্থিত বিচের নাম মাউন্ট লাভিনিয়া। ১৮০৫ সালে তৈরি গভর্নর হাউস এখানে অবস্থিত। যা এখন মাউন্ট লাভিনিয়া হোটেলে পরিণত হয়েছে। এলিফেন্ট শো এর জন্য বিখ্যাত এক চিড়িয়াখানার নাম, দেহিওয়ালা জু। ১১ একর জায়গাজুড়ে অবস্থিত এই চিড়িয়াখানায় দুর্লভ প্রজাতির পশুপাখি রয়েছে।

এছাড়া কলম্বোতে দেখার মতো রয়েছে কেলানিয়া রাজা মহাবিহার। জানুয়ারি মাসে প্রতিবছর এখানে ধর্মীয় অনুষ্ঠান পেরাহেরা অনুষ্ঠিত হয়।
</item>
        <item>অনুরাধাপুর (Anuradhapura) শ্রীলংকার প্রাচীন সভ্যতার ভিত্তিভূমি এবং পুরাতাত্ত্বিক স্থাপনার জন্য বিখ্যাত। ইউনেস্কো একে বিশ্ব সভ্যতার একটি উত্তরাধিকার হিসেবে ঘোষণা করেছে। শ্রীলংকার বর্তমান রাজধানী কলম্বো থেকে ২০৫ কিলোমিটার উত্তরে ঐতিহাসিক মালভাথু ওয়া নদীর তীরে এ শহর অবস্থিত। প্রাচীনকাল থেকে এখনো জনবসতি রয়েছে পৃথিবীর এমন শহরগুলোর মধ্যে অনুরাধাপুর অন্যতম। খ্রিস্টপূর্ব চতুর্থ শতাব্দী থেকে ১১শ খ্রিস্টাব্দ পর্যন্ত এ শহর শ্রীলংকার রাজধানী ছিল। এ সময়কালে রাজনৈতিক, বাণিজ্যক ও নাগরিক সুবিধার দিক থেকে দক্ষিণ এশিয়ার অন্যতম প্রভাবশালী শহর ছিল অনুরাধাপুর। প্রায় ১৬ বর্গকিলোমিটার এলাকাজুড়ে অবস্থিত প্রাচীন শহরটি বৌদ্ধদের কাছে পবিত্র বলে গণ্য।

প্রত্নতাত্ত্বিক খননের ফলে জানা গেছে, খ্রিস্টপূর্ব দশম শতাব্দীতে ইতিহাসের ঊষালগ্নেই এখানে জনবসতি গড়ে ওঠে। এ এলাকার মানবসমাজ লোহার ব্যবহার আয়ত্ত করেছিল। ৭০০ থেকে ৬০০ খ্রিস্টপূর্বাব্দে এখানে জনসংখ্যা বাড়তে থাকে। কারণ নদী অববাহিকায় অবস্থিত এ এলাকার জমি ছিল উর্বর এবং এখানে সেচ সুবিধা ছিল। ৫০০ থেকে ২৫০ খ্রিস্টপূর্বাব্দে এখানে নগর গড়ে ওঠে। রাজা পান্ডুকাভয় এই নগরের পরিকল্পনা করেন বলে শ্রীলংকার ইতিহাস গ্রন্থ ‘মহাবংশে’ উল্লেখ করা হয়েছে। মহাবংশতে অনুরাধাপুর সম্পর্কে বলা হয়েছে, রাজা পান্ডুকাভয় এখানে দীঘি খনন, সাধারণ সমাধিক্ষেত্র, বধ্যভূমি, রানীর মন্দির, মহাবলিস্থান প্রভৃতি নির্মাণ করেন। তিনি সন্ন্যাসীদের জন্য একটি অতিথিশালা নির্মাণ করেন। ব্রাহ্মণদের জন্য প্রতিষ্ঠা করেন একটি আশ্রম এবং রোগীদের জন্য চিকিত্সালয় ও বিশ্রাম কেন্দ্র। বলা হয়ে থাকে, মহারাজ পান্ডুকাভয় খ্রিস্টপূর্ব চতুর্থ শতকে অনুরাধাপুরে তার রাজধানী স্থাপন করেন। তিনি একটি সুসংহত পরিকল্পনা অনুসারে রাজধানী ও নগরীর উপকণ্ঠ নির্মাণ করেন এবং অভয়বাপী নামে একটি জলাধার নির্মাণ করেন। এছাড়াও তিনি ‘কালবেলা’ ও ‘চিত্তরাজা’ নামে যক্ষের উদ্দেশ্যে মন্দির প্রতিষ্ঠা করেন। তার রাজত্বকালে দাস ও চণ্ডালরা নগরের উপকণ্ঠে আলাদা গ্রামে বাস করতেন। তিনি নগর ও গ্রামের সীমানা নির্ধারণ করেন। ২৫০ থেকে ২১০ খ্রিস্টপূর্বাব্দে রাজা দেবনামপ্রিয়র সময়ে শ্রীলংকায় বৌদ্ধ ধর্ম প্রচার শুরু হয়।রাজা দেবনামপ্রিয় ছিলেন ইতিহাসখ্যাত ভারতীয় সম্রাট অশোকের সমসাময়িক। বৌদ্ধ ধর্মের প্রসারের সঙ্গে সঙ্গে নগর হিসেবে অনুরাধাপুরের গুরুত্ব আরও বৃদ্ধি পায়। এ সময় থেকেই গড়ে উঠতে থাকে বিখ্যাত সব স্থাপনা। রাজা কূটকন্বাতিশ্যর সময় নগর প্রাচীর নির্মিত হয়। পরে রাজা বাসবের সময় প্রাচীরের উচ্চতা বাড়ানো হয় ও প্রহরী ঘর নির্মিত হয়, যার ধ্বংসাবশেষ আজও আছে।


পর্যটকরা অনুরাধাপুরের যেসব স্থাপনা দেখে বিস্ময়ে বিমুগ্ধ হন তার মধ্যে আটটি স্থানকে বলা হয় আট মহাস্থাপনা। এই আট মহাস্থাপনা হলো শ্রীমহাবোধি, রুয়ানওয়েলিশ্ব, থুপারামায়া, লোভমহাপয়, অভয়গিরি, দাগব, জেতবনরাম, মিরিসাভেটিস্তূপ এবং লংকারাম। রাজা বাসব অনুরাধাপুরের নাগরিক সুযোগ-সুবিধা অনেক বৃদ্ধি করেন। তিনি নাগরিকদের জন্য প্রচুর দীঘি খনন করেন। এই জলাশয়গুলোতে পানি সরবরাহের জন্য ছিল বাঁধানো নালা। নগরে ছিল উদ্যান। এসব উদ্যানের মধ্যে রনমাসু উদ্যান শুধু রাজপরিবারের সদস্যরাই ব্যবহার করতে পারতেন। সাধারণ নগরবাসীর জন্য আলাদা উদ্যান ছিল। সাধারণ মানুষের চিকিত্সার জন্য বেশ কয়েকটি হাসপাতাল ছিল। চতুর্থ খ্রিস্টাব্দে রাজা দ্বিতীয় উপতিশ্য প্রতিবন্ধীদের জন্য আশ্রয়কেন্দ্র নির্মাণ করেন। পরবর্তী রাজা বুদ্ধশ্য ছিলেন চিকিত্সাবিদ্যায় পারদর্শী। তিনি প্রজাদের জন্য হাসপাতাল প্রতিষ্ঠা করেন। এই হাসপাতালের ধ্বংসাবশেষ আজও পর্যটকদের বিস্মিত করে। রাজা বুদ্ধশ্য পশুদের চিকিত্সার জন্যও হাসপাতাল প্রতিষ্ঠা করেছিলেন।


অনুরাধাপুরের প্রাচীন স্থাপনাগুলোর মধ্যে পর্যটকরা এখনো যেগুলোর প্রতি বিশষ আগ্রহবোধ করেন সেগুলো হলো রত্নপ্রাসাদ, দক্ষিণাস্তূপ, ইশুরুমুনিয়া, মাগুল উয়ানা, রানীর প্রাসাদ ও মন্দির, সেলাসেটিয়া, কিরিবাথ বিহার, নাকবিহার, কুট্টাম পকুনা, সমাধিমূর্তি, তোলুইলা মূর্তি ইত্যাদি। ধ্বংসাবশেষের মধ্যে তিন ধরনের স্থাপনা রয়েছে। প্রথম ধরনের স্থাপনা হলো ঘণ্টাকৃতির উপাসনালয় ভবন, দ্বিতীয় ধরনের স্থাপনা হলো প্রাসাদ আর তৃতীয় ধরনের স্থাপনা হলো কারুকার্য করা বাঁধানো ঘাটসহ দীঘি। ঘাটে রয়েছে বসার বেদি ও বিভিন্ন ভাস্কর্য। এই দীঘিগুলো নগরীর বিভিন্ন স্থানে এবং আশপাশের জঙ্গলে ছড়িয়ে রয়েছে।

এখানে দেখতে পাবেন ১৩ মিটার উঁচু গ্রানাইট পাথরের তৈরি বুদ্ধের স্ট্যাচু আওকনা বুদ্ধ। রাজা দাথুসেনের শাসনকালে নির্মিত হয়েছে এটি। পাবেন তৃতীয় শতাব্দীতে নির্মিত ইসরুমিনিয়া মন্দির। এই মন্দির বিখ্যাত রক কার্ভিংসের জন্য। এখানেও মিস করা যাবে না রাজা দুতুগামানুর ছেলে সালিয়া এবং তার প্রেমিকার কাহিনী থেকে অনুপ্রাণিত খোদাইচিত্র ‘লাভারস’ নামের কার্ভিং। অসাধারণ খোদাই চিত্র এটি। অনুরাধাপুরের আরও বিশেষ আকর্ষণ হচ্ছে এর মনাস্ট্রি এবং স্তূপগুলো। অভয়গিরি এখানকার সবচেয়ে বড় মনাস্ট্রি কমপ্লেক্স। এছাড়াও এখানে দেখার আছে মিহিনতালের মন্দির, জেথাওয়ানের মনাস্ট্রি, ওয়ানভেনির সেয়া।


বর্তমানে অনুরাধাপুরে সিংহলি, শ্রীলংকান তামিল, ভারতীয় তামিল, শ্রীলংকান মুরসহ বিভিন্ন জাতির প্রায় ৫৬ হাজার ৬৩২ জন অধিবাসী রয়েছে। কথিত আছে, হিন্দু মহাকাব্য রামায়ণে বর্ণিত রাক্ষসরাজ রাবণের রাজধানী ছিল অনুরাধাপুরে। পরে রাম এ রাজধানী পুড়িয়ে দেন।

প্রতিদিন অসংখ্য পর্যটক এই প্রাচীন নগরে আসেন এবং শ্রীলংকার প্রাচীন সভ্যতার অতুল কীর্তি দেখে বিস্ময়ে বিমুগ্ধ হন।
</item>
        <item>শ্রীলংকার একটি অপূর্ব সুন্দর গুহামন্দির যার নাম সিগিরিয়া। ৬০০ ফুট উঁচু এক পাথর কেটে দুর্ভেদ্য প্রাসাদ বানিয়েছেন এক রাজা। প্রাসাদটি অনেকটা মৌমাছির চাকের মতো। এই পাথর সিগিরিয়া রক (Sigiriya Rock) নামে বিশ্ব বিখ্যাত। সিগিরিয়া রকের আরেক নাম লায়ন রক (Lion Rock)। চৌদ্দ শতক পর্যন্ত এটি বৌদ্ধমন্দির হিসেবে ব্যবহৃত হতো।

দুর্গের পাথরের প্রবেশপথটি একটি বিশাল সিংহমূর্তির মতো। সিংহমূর্তির অনেকটা এখনো টিকে আছে। প্রাগৈতিহাসিক গুহাটি খ্রীস্টপুর্ব ৫০০ শতাব্দী থেকে সাধু সন্যাসীদের আশ্রম হিসেবে ব্যবহৃত হত। শোনা যায় দক্ষিণ ভারতীয় রাজা কাশ্যপ কোন যুদ্ধে পড়াজিত হয়ে ৪৯৫ খ্রীস্টাব্দ নাগাদ এই স্থানে আশ্রয় নেন এবং সুরক্ষিত একটি দূর্গ গড়ে তোলেন। পরবর্তীতে এটি বৌদ্ধ মঠে পরিণত হয়। বর্তমানে এটি শ্রীলংকার একটি আকর্ষণীয় পর্যটন কেন্দ্র এবং বিশ্ব ঐতিহ্যবাহী স্থান।</item>
        <item>শ্রীলঙ্কার দক্ষিণ-পশ্চিম সীমান্তের শ্রীপাডা নামক প্রদেশের রত্নাপুরা জেলায় এডামস পিক অবস্থিত যা ২২৪৩ মিটার বা ৭ হাজার ৩৫৮ ফুট উঁচু এবং আকৃতিতে কোণের মত দেখতে। শুধু মুসলিম নন, হিন্দু, খ্রিস্টান, বৌদ্ধ – এই তিন ধর্মের অনুসারীদের কাছেও অতি পবিত্র এই চূড়াটি বা পাহাড়টি। সকলের ধারনা আদম পাহাড়েই আমাদের আদি পিতা হজরত আদম (আঃ) বেহেশত থেকে সরাসরি আগমণ বা পতিত হয়েছিলেন। চূড়াটির চারদিকে সবুজের বিপুল সমারোহ, মাঝেমধ্যে পাহাড়ি উঁচু নিচু টিলা। পাহাড়ি চূড়ার আশপাশে রয়েছে অসংখ্য ছো্ট নদী এবং পাহাড়ি ঝরনা। সব মিলে এক মায়াবী নয়নাভিরাম দৃশ্য।

এডামস পিক (Adam’s Peak) এ রয়েছে একটি প্রকাণ্ড পাথরখণ্ড। এর উচ্চতা ৮ ফুট। এর ওপরেই রয়েছে ওই পদচিহ্ন যা আদম (আঃ) এর পায়ের যে চিহ্ন বলে বিশ্বাস করা হয়। পদচিহ্ন এর পরিমাপ হচ্ছে প্রায় ৫ ফুট ৭ ইঞ্চি, দৈর্ঘ্য এবং প্রস্থ হচ্ছে ২ ফুট ৬ ইঞ্চি। বৌদ্ধ ধর্ম মতে খ্রিস্টপূর্ব ৩০০ অব্দে এই পদচিহ্ন আবিষ্কৃত হয়। আবিষ্কৃত হওয়ার পরে পদচিহ্নের চতুর্দিকে ঘেরাও দিয়ে রাখা হয়েছে। যুগ যুগ ধরে শত শত পর্যটক পরিভ্রমণ করেছে চূড়াটিতে। বিশ্বের চূড়াটিতে যারা পরিভ্রমণ করেছেন তারা এর চতুর্দিকে পরিদর্শন করা ছাড়াও স্পর্শ করে দেখেছেন আদম (আঃ) এর পদচিহ্ন। শুধু শ্রীলংকাবাসী নয়, বাহিরের অনেক দেশের মুসলমান বিশ্বাস করেন হজরত আদম (আঃ) কে যখন পৃথিবীতে পাঠানো হয়েছিল তখন তিনি প্রথম পা রাখেন শ্রীলঙ্কার ওই পাহাড়ে। এজন্যই মুসলমানরা সেই পাহাড়কে অসীম শ্রদ্ধার চোখে দেখেন। আর এজন্যই এর নাম দেওয়া হয়েছে আদম’স পিক বা এডাম’স পিক (Adam’s Peak) বা আদমের পাহাড়। এ পাহাড়ের প্রতিটি পরতে পরতে রয়েছে রহস্য। এ পাহাড়ের চূড়ায় যে পদচিহ্ন রয়েছে সেখানে পৌঁছা খুব ঝুঁকিপূর্ণ এডভেঞ্চার। তবে অনেকে ঝুঁকি নিয়ে সেখানে গিয়েছেন। তারা নিজের চোখে ওই পায়ের ছাপ দেখে বিস্মিত হয়েছেন।


এছাড়াও দেখার জন্যে আছে পবিত্র পায়ের পদচিহ্ন, ভাগাভা কেভ, ওয়ার্ল্ড পিস প্যাগোডা এবং অপার্থিব সূর্যোদয়।

এ্যাডামস পিক এ আরোহণ করা খুবই ঝুঁকিপূর্ণ। চূড়ায় পৌঁছতে হলে যে পথ তা চলে গেছে জঙ্গলের ভিতর দিয়ে। সেই জঙ্গল নানারকম ঝুঁকিপূর্ণ। আছে বিষধর কীটপতঙ্গ। তবে চূড়ার কাছাকাছি একটি ধাতব সিঁড়ি আছে। তাতে রয়েছে ৫০০০ ধাপ এর মত। এর প্রতিটি ধাপ নিরাপদ নয়। তার ওপর দিয়ে ঝুঁকি নিয়ে শীর্ষে যেতে হলে কমপক্ষে ৫ থেকে ৭ ঘণ্টা সময় লাগে। জটিল এক আবহাওয়ার এক অঞ্চলের মধ্যে এর অবস্থান। বছরে মাত্র তিন থেকে চার মাস এ পাহাড়ে আরোহণ করা যায়। বছরের অন্য সময়টাতে এতে আরোহণ অসম্ভব হয়ে ওঠে। কারণ, কাব্যিক অর্থে বলা যায় এ পাহাড় তখন মেঘের ভিতর লুকিয়ে যায়। চারদিক থেকে মেঘে জেঁকে ধরে।

কখন যাবেন
ডিসেম্বরের ফুল মুন বা ভরা পূর্ণিমা থেকে এপ্রিলের ফুল মুন পর্যন্ত তীর্থযাত্রীদের জন্যে পিক সময়। এছাড়া ছুটির দিন এবং পূর্ণিমার এর সময় ভীড় সবসময় বেশি থাকে। অনেকেই রাতে যাত্রা বা হাইকিং শুরু করে থাকেন যাতে সকালে যেয়ে সূর্যোদয় দেখতে পারেন। আপনি চাইলে দিনেও হাইকিং করে পারেন, রাতে ওখানে গুহাতে থাকার ব্যবস্থা আছে। স্লিপিং ব্যাগ ও খাবার নিয়ে যাবেন। সূর্যোদয় দেখে পরদিন সকাল বেলা ব্যাক করবেন। তবে সবসময় বৃষ্টি এড়িয়ে যাবার চেষ্টা করবেন। কারন এতে যাত্রা যেমন ঝুকিপূর্ণ হয়ে যাবে তেমনি আশেপাশের নৈসর্গিক সৌন্দর্য্য মিস করবেন। উপরে ওঠার পথে অন্তত ১৩ টি ঝর্নার দেখা মিলবে।

কিভাবে যাবেন
আপনি কলম্বো বাস স্ট্যান্ড থেকে বাস নিতে পারেন অথবা ক্যান্ডি শহরের পোস্ট অফিস এর কাছে অবস্থিত গুড শেড বাস ডিপার্টমেন্ট থেকে বাসে চড়তে পারেন। ট্রেনে যেতে চাইলে আপনাকে কলম্বো – ক্যান্ডি – নুওয়ারা এলিয়া লাইনের ট্রেনে করে হ্যাটটন নামতে হবে। হ্যাটটন থেকে একাধিক প্রাইভেট বাস পাহাড়ের পাদদেশ পর্যন্ত নিয়ে যায়, যে পথের দূরত্ব প্রায় ৩৩ কিলোমিটার। সাহসী ভ্রমণকারীরা হ্যাটটন পথটি উপরে উঠার জন্যে এবং রত্নপুরু পথটি নিচে নামার জন্যে ব্যবহার করেন। এই দ্বিতীয় পথটি শুধুমাত্র ট্র্যাকিং এর জন্যে ব্যবহৃত হয়। এই পথে কয়েকটি খাদ্য স্টল আছে যাতে জল এবং খাবার পাওয়া যায়।

ট্রেনে হ্যাটটন পৌঁছে বাসে কিংবা টুকটুক এ করে ডালহৌসি পৌছানো যায়। বাসে পৌছাতে সময় লাগে দেড় ঘন্টার মত আর টুকটুকে সময় লাগে এক ঘন্টা। বাসে ভাড়া ০.৬৫ ডলার এবং টুকটুক এ পড়বে ৭-১১ ডলার।

কোথায় থাকবেন
রত্নাপুরা জেলার ডালহৌসি শহর হলো এডামস পিকের সবথেকে কাছের জায়গা। এই শহরের মেইন রোডের কাছে সব ধরনের হোটেল পাওয়া যায়। বাজেট ট্রাভেলার্সদের জন্যে আছে –

White House [$25 USD/night] দারুন লোকেশন এবং ঝকঝকে রুম।
Grand Adams Peak [$25 USD/night] – এডামস পিক থেকে মাত্র ৩৫০ ফিট দূরে। প্রত্যেক রুমের সাথে ব্যালকনি আছে।
এছাড়া মিড রেঞ্জের ট্রাভেলার্সদের জন্যে আছে –

White Elephant Hotel [$46 USD] দারুন লোকেশন। রুমের বারান্দা থেকে পিক দেখা যায়।
Punsisi Rest [$57 USD] দারুন লোকেশন এবং সেই সাথে দারুন ভিউ।
লাক্সারি ট্রাভেলার্সদের জন্যে আছে Mandira Craig Appin Bungalow [$225 USD]

নোটঃ যাবার সময় অবশ্যই গরম কাপড়, রাতের জন্যে খাবার ও স্লিপিং ব্যাগ নিয়ে যাবেন।</item>

    </string-array>


    <string-array name="indonesia_spot_details">
        <item>উবুদ (Ubud) ইন্দোনেশিয়ার বালির একটি গ্রামের নাম। গত কয়েক বছরে উবুদ এতটাই জনপ্রিয় হয়েছে যে গ্রামের আমেজ একটু কমে গেছে। উবুদে প্রচুর ইউরোপিয়ানরা আসেন। মাসের পর মাস থেকে যায়। উবুদে প্রচুর মন্দির, রাইস ট্যারেস এবং ঝর্ণা আছে। ঊবুদের কিছু কিছু মন্দির এর ব্যাপারে বালিনিজরা বিশ্বাস করে যে এই মন্দির গুলোতে গোসল করলে তাদের পাপ মোচন হয়।

উবুদ রাইস ট্যারেস বলতে মূলত চিরসবুজ এই জায়গায় সিঁড়ির মতো করে কাটা জমিতে চাষ করা হয় ধান। উবুদকে বলা হয় ইন্দোনেশিয়ার সাংস্কৃতিক কেন্দ্র। প্রতিবছর প্রতিদিন এখানে সঙ্গীত আর নৃত্যের দামামা লেগেই থাকে। আরো আছে মাটির তৈরি নানা জিনিসের দোকান আর চিত্রকর্মের গ্যালারি। উবুদে হেঁটে অথবা সাইকেলে চড়ে লোকালয় থেকে দূরে চলে আসা যায় অনায়াসেই।

তেগুঙ্গুয়ান ওয়াটারফল
Tegenungan Waterfall এ ঢোকার টিকেট ২০ হাজার রুপিয়া। মানে ১২০ টাকার মতো। পাহাড় বেয়ে নেমে ওয়াটারফলসে যেতে হয়। বালির ঝর্ণা গুলোর মধ্যে এটা বেশ বড়। প্রতিদিন এটা দেখতে অনেক টুরিস্ট আসে। ওখানে লাঞ্চ করার জন্য রেস্টুরেন্ট ও আছে।

তেগালালাং রাইস ট্যারেস
ওয়াটারফল থেকে Tegallalang Rice Terrace প্রায় ১ ঘণ্টার পথ। বৃষ্টিতে পুরো ট্যারেস কাদা কাদা হয়ে থাকে। ট্যারেস যেহেতু পাহাড় কেটে করা, তাই পিচ্ছিল পথ বেয়ে নামা বা ওঠা খুবই কষ্টকর। উঠা নামা করার সময় সাবধানে করতে হবে। এখানে ছবি তোলার জন্যে মানুষের সমান পাখির বাসা (Birds Nest) রয়েছে যা ছবি প্রেমীদের খুব কাছে টানে। এছাড়া Tegalalang Rice Terrace Swing এর স্বাদ নিতে পারবেন এখানে।

মাংকি ফরেস্ট
মাংকি ফরেস্ট (Monkey Forest) বেশ বড় একটা পার্ক এর মতো। এটাকে বানরের অভয়ারণ্য ও বলা চলে। প্রচুর বানর এখানে। ঢুকার টিকেট ৮০ হাজার রুপিয়া। প্রায় ৫০০ টাকার মতো। ভেতরে মন্দির আছে। বসার স্থান আছে। আছে হরেক রকমের বানর।

তিরথা ইম্পুল টেম্পল
স্থানীয়দের মতে সকল পাপ মোচন হয় তিরথা ইম্পুল টেম্পল (Pura Tirta Empul) এর পানিতে গোসল করলে। মন্দিরের ভিতরে ঢুকতে সামান্য কিছু টাকা ফি হিসেবে দিতে হয়। বাংলা টাকায় যা ২০০/২৫০ টাকা। মন্দিরের ভিতরে পুকুরের মতো আছে। স্থানীয় লোকদের মতে এখানের পুকুরের নল থেকে পানি বের হয় এটা খুবই পবিত্র এবং প্রত্যেকটি নলে মাথা ঠেকিয়ে স্নান করলে আপনার সব পাপ মোচন হবে। তাই টুরিস্ট দের ঢল লেগে থাকে এখানে। এছাড়া মন্দিরে আরও কিছু উপাসনার জায়গা আছে। কিন্তু এই স্থানটায় সবচেয়ে বেশি লোকের আনাগোনা। এই মন্দিরটা উবুদের ম্যাপ এর একটু উপরের দিকে। এটা প্রায় ১২/১৪ কিলো দুরে সেন্টার থেকে। বাইকে করে যাওয়া সবচেয়ে ভালো। খরচ একদমই নেই। কিন্তু ট্যাক্সি অথবা প্রাইভেট কার ভাড়া করলে অনেক খরচ পড়বে যা প্রায় কয়েক হাজার টাকার মতো।

উবুদ মার্কেট
উবুদ মার্কেট উবুদের সব কালচারাল জিনিসপত্রের মার্কেট। এখানে আপনি বালিনিজ কালচারের অনেক কিছু পাবেন। সারং, ছোট ছোট বাদ্যযন্ত্র, কিছু মূর্তি , বালিনিজ দের পোশাক এসব এখানে পাওয়া যায়।

এছাড়া উবুদের শহুরে এলাকাটাও বেশ সুন্দর। হেটে হেটে ঘুরে দেখতে বেশ ভাল লাগবে ।

যাতায়াত
উবুদে চলাচল এর জন্য সবচেয়ে ভাল হচ্ছে স্কুটার ভাড়া নেয়া। এটা দিন প্রতি ৩০০ টাকার মত লাগবে। এছাড়া ট্যাক্সি বা গাড়িও ভাড়া নেয়া যায় কিন্তু খরচ একটু বেশি।

কিভাবে যাবেন
ইন্দোনেশিয়া যেতে বাংলাদেশীদের ভিসা ফ্রি। প্লেন এর রিটার্ন টিকেট কাটলেই ভিসা পাওয়া যাবে। ঢাকা থেকে সরাসরি কোন ফ্লাইট নাই। কুয়ালামপুর অথবা সিঙ্গাপুর হয়ে যেতে হয়। প্লেন ভাড়া ৩০-৩৫ হাজারে মতো।

থাকার হোটেল
উবুদে বিভিন্ন ধরনের হোটেল আছে। ফাইভ স্টার থেকে শুরু করে নরমাল হোটেল। এখানে হোটেল ভাড়া মিনিমাম শুরু হয় ১৫০০ টাকা থেকে।

খাবার
উবুদে খাবার খরচ কুটা বা অন্য এলাকা থেকে একটু বেশি। প্রতিবেলা ৩০০ থেকে ৪০০ টাকার মত খরচ হতে পারে।</item>
        <item>সুলুবান শব্দটি যে বালিয় শব্দ থেকে উৎপন্ন হয়েছে তার আক্ষরিক অর্থ দাঁড়ায় ‘ঝুঁকে পড়া’। দুই পাথরের মধ্যে সৃষ্ট ছোট্ট গুহা দিয়ে এই বীচে ঢোকার সময় ঝুঁকে পড়া বাধ্যতামূলক বলেই হয়তো এই রকম নামকরণ। যেহেতু এই বীচে যাওয়ার সরাসরি কোন পথ নেই তাই এইটাকে হিডেন বীচও বলা হয়। গুহা দিয়ে বের হয়েই আপনার চোখে পড়বে বড় বড় নীলচে ঢেউ আছড়ে পড়ছে সুলুবান বীচ (Suluban Beach) এর শুভ্র বালিয়াড়ীতে।

আকারে বেশ ছোট কিন্তু নয়নাভিরাম এই বীচ। তাছাড়া একটু দুর্গম আর কাছাকাছি পাদাং পাদাং বা ড্রীমল্যান্ড বীচের মতো জনপ্রিয় বীচ থাকাতে এখানে পর্যটকের আনাগোনা তুলনামুলক কম। অবিরাম বড় বড় ঢেউয়ের জন্য সার্ফারদেরও খুব পছন্দের জায়গা এই সুলুবান বীচ যেখানে আন্তর্জাতিক সার্ফিং প্রতিযোগিতাও হয় হরহামেশাই।

কিভাবে যাবেন
বালিতে পৌঁছে অবস্থান নিন সেমিনিয়াক বা কুটা বীচের কাছাকাছি কোথাও। তারপর একদিনের জন্য গাড়ি ভাড়া করে বা স্কুটি ভাড়া করে সকাল সকাল চলে যান সুলুবান বীচে। তারপর দুপুর পর্যন্ত এখানে জলকেলি করে লাঞ্চ সেরে চলে যান উলুয়াটু টেম্পলে বিকেল আর সূর্যাস্ত দেখতে যেটা খুব কাছে এই বীচ থেকে।
</item>
        <item>বালি দ্বীপপুঞ্জের পূর্বদিকে রয়েছে লম্বক দ্বীপপুঞ্জ। লম্বকের সবচেয়ে জনপ্রিয় জায়গা হলো গিলি আইল্যান্ড। সাসাক ভাষায় গিলি মানে ছোট। গিলি আইল্যান্ড’স ইন্দোনেশিয়ার তিনটি ছোট ছোট সুন্দর দ্বীপের সমন্বয়ে গঠিত –  গিলি ত্রাওয়ানগান, গিলি মেনো এবং গিলি এয়ার।  বালিতে বেড়াতে গেলে অনেকেই এই জায়গার নাম শুনে থাকবেন যার সুন্দরের বর্ণনা আসলে কিছু ছবি দিয়ে বোঝানো সম্ভব না। পানির অদ্ভুত সুন্দর নীল রঙ যা কিনা দিনের একেক সময় একেক বর্ন ধারন করে, ঘোড়ার গাড়ির টক টক শব্দ, ভ্রমণকারীদের সাইকেল চালানোর ধুম, সামুদ্রিক মাছের খাবারের মন মাতানো সুগন্ধ, চমৎকার পরিবেশে রাতভর গানের সাথে বিচে খাবারের রেস্টুরেন্ট, সব মিলেয়ে সারা জীবন মনে রাখার মত কিছু অভিজ্ঞতা হবে। পাশাপাশি কিছু রোমাঞ্ছকর একটিভিটি যেমন স্কুভা ডাইভিং, স্নরকেলিং, আন্ডার ওয়াটার ওয়াকিং, গ্লাস বোটে ভ্রমন করতে পারলে খুবই ভালো লাগবে। খরচ প্রতিটা $২০-৫০ এর মত। দরদাম করে নিবেন।

গিলি ত্রাওয়াংগান (Gili Trawangan) এ এক রাত থাকতে পারেন সুন্দর কোনো রিসোর্টে। Perfect destination for honeymoon. ভাড়া পড়বে বাংলাদেশী টাকায় ২০০০-৬০০০ টাকার মধ্যে। ছবির মতো সুন্দর গিলিতে কোনো গাড়ি বা যানবাহন নেই। ঘোড়ার গাড়ি আর সাইকেল হচ্ছে বাহন। ঘন্টা হিসেবে সাইকেল ভাড়া করে ঘুরতে পারবেন এই দ্বীপটাতে। এখানে আপনি স্নোরকেলিং করতে পারবেন জনপ্রতি দেড় লাখ রুপিয়াতে। ৪ ঘন্টার এই ট্যুরে আপনাকে গিলি মেনো (Gili Meno) আর গিলি এয়ার (Gili Air) ঘুরে টার্টেল রিফ, ফিশ রিফ আর কোরাল আইল্যান্ড ঘুরে দেখাবে স্পিড বোটে আর সমুদ্রের নিচে সাঁতার কেটে আসবেন লাইফ জ্যাকেট, মাস্ক পরে। অসাধারণ এক অভিজ্ঞতা নিঃসন্দেহে। রাতে বিচ পার্টিতে ডিজে’র তালে তালে সময়টা উপভোগ করতে পারেন।

কিভাবে যাবেন
বালিতে যেখানে থাকবেন, স্পেশালি কুটাতে আশে পাশেই অনেক ইনফরমেশন বুথ পাবেন যেখান থেকে নিজের ইচ্ছেমত প্যাকেজ নিতে পারবেন। বালি থেকে গিলি যেতে আপনাকে ফাস্ট বোট এর টিকেট করতে হবে। জনপ্রতি ৫ লক্ষ রুপিয়া বা বাংলাদেশী ৩০০০ টাকার মতো খরচ পরবে রিটার্ন টিকেট সহ। অনলাইনে বা ট্যুর গাইড থেকেও টিকেট কিনতে পারেন তবে দাম নিয়ে একটু দামাদামি করে কমাতে পারবেন। ওরাই আপনাকে হোটেল থেকে পিক করে ওদের গাড়িতেই পাদাম হারবারে পৌঁছে দিবে। গাড়িতে ১.৩০ ঘন্টা লাগে জেটিতে যেতে। ওখান থেকে গিলি পৌঁছাতে বোটে লাগবে ২ থেকে ২.৩০ ঘন্টা।
</item>
        <item>সিঙ্গাপুর থেকে নৌপথে মাত্র ২০ কিলোমিটার দূরে বাটাম, এতটাই কাছে যে সিঙ্গাপুরের সাগরপাড়ের উঁচু ভবন থেকে ইন্দোনেশিয়ার দ্বীপগুলোর দিকে তাকালে সহজেই চোখে পড়ে যায় রৌদ্রস্নাত বাটাম। দক্ষিণ চীন সাগরের সুমাত্রা থেকে উত্তর-পূর্ব দিকে গোল হয়ে বেকে আনামবাস দ্বীপপুঞ্জ পর্যন্ত ছড়িয়ে থাকা দু’হাজার চারশরও বেশি দ্বীপ নিয়ে রিয়াও রাজ্যেটি। তারই একটি দ্বীপ বাটাম, স্থানীয় নাম কোটামাড্যা। বালি আর জাকার্তার পর ইন্দোনেশিয়ার তৃতীয় ব্যস্ততম প্রবেশদ্বার এবং অষ্টম বৃহত্তম শহর। আয়তন সিঙ্গাপুরের সমান, ১ হাজার ৫৯৫ বর্গকিলোমিটার।  ৬টি দ্বীপাঞ্চলে ১৪টি জেলা।  জনসংখ্যা প্রায় সাড়ে ১০ লাখ।

পাঁচটি আলাদা শহর নিয়ে মূল বাটাম এলাকা – বাটাম সেন্টার, নাগোয়া, ওয়াটারফ্রন্ট সিটি, সেকুপাং ও তেলাগা পাঙ্গুর। সোজা পথে বাটামের এ-মাথা থেকে ও-মাথার সর্বোচ্চ দূরত্ব ২৫ কিলোমিটার। তাই বাটামের পুরোটা ঘুরে দেখা সম্ভব এক দিনেই। যাতায়াতের জন্য ট্যাক্সির পাশাপাশি মিনিবাস ও বাস আছে। বাটামে পর্যটকদের কাছে সবচেয়ে প্রিয় বেয়ারল্যাং ব্রিজ এলাকা। এর দক্ষিণ উপকূলে কয়েকটি ঝুলন্ত সেতু আছে, সব কটিকে একসঙ্গে বয়াল্যাং ব্রিজ ডাকা হয়। এখানে একসঙ্গে ধরা পড়বে সৈকত, সবুজ আর ঝুলন্ত সেতুর সৌন্দর্য। সূর্যাস্ত ঘিরে একটা বিকেল এখানে কাটিয়ে দেওয়া যায় অনায়াসেই। সকালে বের হয়ে দুপুরের আগে দেখা যেতে পারে বাটাম সিটি সেন্টারসংলগ্ন বিখ্যাত স্থাপনা জাব্যাল আরাফা মসজিদ, মসজিদ রায়া, মহাবিহার দুতা বৌদ্ধমন্দির, টুয়া প্যাং কং বৌদ্ধবিহার ও নাগোয়া এলাকা। দুপুরে খেয়ে নিতে পারেন সামুদ্রিক মাছের কোনো রেস্তোরাঁয়। আর সেটা যদি হয় বেংকং এলাকার গোল্ডেন প্রন সি ফুড রেস্তোরাঁ, তাহলে তো কথাই নেই। এটা বাটামের সবচেয়ে জনপ্রিয় খাবারের জায়গা। এই রেস্তোরাঁর আশপাশের মিনিয়েচার পার্ক এলাকা ঘুরেই চলে যাবে অনেকটা সময়। বাটামে বৈচিত্র্যময় খাবার পাওয়া যায়। ইন্দোনেশিয়ার বিখ্যাত মসলার জন্যই সম্ভবত এখানকার খাবার অসাধারণ।

কেনাকাটার স্বর্গরাজ্য এটি

বাটাম (Batam Island) পর্যটকদের কাছে বেশি প্রিয় কেনাকাটা আর খাবারের জন্য। এটি পুরোটাই শুল্কমুক্ত এলাকা। এখানকার বিরাট বিপণিবিতানগুলোয় তাই বিদেশি পর্যটকদের ভিড়। ইলেকট্রনিকস পণ্য থেকে কাপড়চোপড়—সবকিছুর দামই এখানে তুলনামূলক কম। সিঙ্গাপুর গেলে অন্তত কেনাকাটা করার জন্য হলেও এক দিনে বাটাম ঘুরে আসা যেতে পারে। আপনি যদি বাটাম সেন্টার এলাকায় থাকেন, তাহলে আপনার জন্য সবচেয়ে ভালো মেগা মল শপিং সেন্টার। কাছাকাছি আছে কেপরি মল। বাটামের সবচেয়ে বড় বিপণিবিতান নাগোয়া হিল মলে যেতে হবে ট্যাক্সি বা বাসে করে। আমরা মল তিনটি ঘুরে শেষ করতে পারিনি। তবে বাটামে আরও আছে হারবার বে মল, প্লাজা টপ, ডায়মন্ড সিটি ও প্যানবিল মলের মতো অনেক বিপণিবিতান। এই মলগুলোর মধ্যেই আছে মাতাহারি ও হাইপারমার্টেল মতো সুপার মার্কেট। এসব সুবিশাল সুপার মার্কেটে হরেক জিনিস পাওয়া যায়, দামেও যথেষ্ট সাশ্রয়ী। সিঙ্গাপুর বা মালয়েশিয়ার সঙ্গে ভ্রমণ পরিকল্পনায় বাটাম থাকলে কেনাকাটার বেশির ভাগ এখানেই করা ভালো। চকলেট, ইলেক্ট্রনিকস পণ্য, উপহারসামগ্রী, পোশাক, প্যাকেটজাত খাবার, জুতা, ব্যাগ, মসলা ইত্যাদি পছন্দসই সদাই করতে পারেন বেশ সাশ্রয়ে।

কিভাবে যাবেন
ঢাকা থেকে সিঙ্গাপুর কিংবা মালয়েশিয়াতে চলে যান। সেখান থেকে ফেরিতে বাটাম, সবচেয়ে সহজ ও সাশ্র্রয়ী। সিঙ্গাপুর ও মালয়েশিয়ার জোহর বাহরু থেকে প্রচুর ফেরি আছে। আগে থেকে টিকিট কাটার দরকার নেই। সিঙ্গাপুরে ফেরি ছাড়ে হারবারফ্রন্ট থেকে। এমআরটি, বাস বা ট্যাক্সিতে করে হারবারফ্রন্ট স্টেশনে এলেই হবে। চমৎকার ও নিরাপদ এসব ফেরিতে অভিবাসন শুল্কসহ প্রতিজনের যাওয়া-আসায় খরচ পড়বে বাংলাদেশি টাকায় তিন হাজার টাকারও কম। এজন্য অবশ্যই সিঙ্গাপুরের ডাবল এন্ট্রি ভিসা থাকতে হবে। দু’দেশের ইমিগ্রেশনের সময় বাংলাদেশ ফেরার বিমান টিকেট, হোটেল বুকিং স্লিপ, পর্যাপ্ত ডলারসহ প্রয়োজনীয় সব কাগজপত্র সাথে রাখতে হবে।

ঢাকা-সিঙ্গাপুর-ঢাকা রুটে বাংলাদেশ বিমান, রিজেন্ট এয়ারওয়েজ, সিঙ্গাপুর এয়ারলাইন্স ও টাইগার এয়ারের নিয়মিত ফ্লাইট আছে। এর মধ্যে বিমানটিকেট, হোটেল, টান্সফারসহ রিজেন্ট এয়ারওয়েজের সাশ্রয়ী প্যাকেজ আছে সিঙ্গাপুরের জন্য।

কোথায় থাকবেন
বাটামে হোটেল-রিসোর্টের ছড়াছড়ি। সাশ্রয়ী হোটেল ভাড়াও। দাম সিঙ্গাপুরের অর্ধেক। তিন হাজার টাকায় পাঁচতারকা হোটেলে থাকা সম্ভব। একেবারে সাগড় পাড়ে অসংখ্য হোটেল ও রিসোর্ট আছে। ট্রিপ অ্যাডভাইজার (www.tripadvisor.com) থেকে দেখে-শুনে আগে থেকে অনলাইনে হোটেল বুক করে রাখলে ভালো হয়। বাটামে ফেরি থেকে নেমেই প্রথম চমকটা আসবে ট্যাক্সিভাড়া শুনে। হোটেল যদি শহরের ওপারে হয়, তাহলে ট্যাক্সিভাড়া চাইবে হয়তো এক লাখ রুপি। ভয় পাবেন না। বাংলাদেশি টাকায় এটি ৭০০ টাকারও কম। এমন সাশ্রয়ে খেয়েদেয়ে লাখ লাখ রুপি ওড়ানোর সুযোগ জীবনে বেশি নাও আসতে পারে।
</item>
        <item>বালি (Bali) দ্বীপটি ইন্দোনেশিয়ায় অবস্থিত। এটি জাভা থেকে মাত্র ২ কিলোমিটার দূরে এবং বিষুবরেখার ৮ থেকে ৯ ডিগ্রী দক্ষিণে অবস্থিত। বালি দ্বীপটি সমস্ত পৃথিবী থেকে আগত পর্যটকদের মধ্যে জনপ্রিয়। ইন্দোনেশিয়া (Indonesia) দেশের বাকিদের থেকে বালি বেশ খানিকটা ভিন্ন প্রকৃতির এবং এটি একটি প্রদেশ। এটির নিজস্ব সরকার রয়েছে, তবে জাকার্তা ভিত্তিক সরকার উচ্চ মাত্রায় অর্থনীতি নিয়ন্ত্রিত করে। দ্বীপ-এর বালিনীয় সংস্কৃতি পর্যটকদের জন্য একটি প্রধান আকর্ষণ। এই সংস্কৃতি, এই অঞ্চলের মধ্যে দিয়ে অতিক্রান্ত, বিশেষত ইউরোপ, চীন ও ভারতের ন্যায় বহু সংস্কৃতির দ্বারা প্রভাবিত রয়েছে।

একটি উল্লেখযোগ্য আকর্ষণ হল যে দ্বীপটি তার পর্যটকদের উপর প্রভাব বিস্তারের ক্ষেত্রেও উদ্ভাবনী ক্ষমতা দেখিয়েছে, তবে বালির ক্ষেত্রে প্রযুক্তিগত অগ্রগতি ধীরে হয়েছে। হোটেল, রেস্তোঁরা ও অন্যান্য সার্বজনীন স্থানগুলি উচ্চ মানের হলেও, দ্রুত এবং নির্ভরযোগ্য সংযোগ এই অঞ্চলে প্রতিশ্রুত করা যাবে না। এই বাস্তবতা সত্ত্বেও, পর্যটন এবং বিশেষ করে মধুচন্দ্রিমার প্রসঙ্গে আসলে বালি দ্বীপ অত্যন্ত জনপ্রিয়। প্রচুর নববিবাহিত দম্পতি ও রোমান্টিক জুড়ি অবকাশ যাপনের জন্য এই অঞ্চলটিকে খুবই পছন্দ করে।

বালি এর দর্শনীয় স্থানসমূহ
হান্দারা গেট
বালি সুইং
ঊলুন দানু টেম্পল
গিটগিট টুইন ওয়াটারফল
উবুদ – উবুদ বালির একটি গ্রামের নাম। গত কয়েক বছরে উবুদ এতটাই জনপ্রিয় হয়েছে যে গ্রামের আমেজ একটু কমে গেছে। উবুদে প্রচুর ইউরোপিয়ানরা আসেন। মাসের পর মাস থেকে যায়। উবুদে প্রচুর মন্দির, রাইস ট্যারেস এবং ঝর্ণা আছে। ঊবুদের কিছু কিছু মন্দির এর ব্যাপারে বালিনিজরা বিশ্বাস করে যে এই মন্দির গুলোতে গোসল করলে তাদের পাপ মোচন হয়।
তানাহ লট – বালিতে অসংখ্য মন্দির। তবে তার মধ্যে অগ্রগন্য স্থানে আছে তানাহ লট মন্দির। বলা হয়, আগ্নেয়গিরির অগ্ন্যুত্পাত থেকে রক্ষা পেতে তানাহ লটে ১৬০০ খ্রিষ্টাব্দে মন্দিরটি তৈরি করা হয়েছিল। সমুদ্রের মধ্যে এক বিশাল পাথরের ওপর মন্দিরটি গড়ে ওঠে। জোয়ারের সময় মন্দিরের অনেকটা জলের নীচে চলে গেলে মনে হয় যেন সমুদ্র থেকে উঠে এসেছে সেটি। ভাটার সময় ভিত্তিসহ মন্দিরটি দৃষ্টিগোচর হয়। মন্দির প্রবেশের জন্য প্রবেশমূল্য লাগে। উবুদ থেকে ২৮ কিমি দূরে তানাহ লট মন্দিরে যখন পৌঁছলাম তখন বিকেল হয়ে এসেছে। সমুদ্রের জল ডিঙিয়ে সেই মন্দিরে গেলাম। সেখান থেকে সূর্যাস্ত, অসম্ভব সুন্দর সে দৃশ্য।
গারুদা বিষ্ণু কাঞ্চানা
নুসা দুয়া বিচ
প্যাডাং প্যাডাং বিচ
উলুওয়াতু টেম্পেল – উলুয়াতু টেম্পল খুবই সুন্দর একটা জায়গা। এটা সুধু একটা মন্দিরই না। পুরা বড় একটা এলাকা। এখান থেকে উলুয়াতু বীচ এর খুব সুন্দর ভিউ দেখা যায়। এখানে ঢুকতে ৩০ হাজার রুপিয়া মানে ১৮০ টাকার মতো লাগবে। এখানে সানসেট দেখা মাস্ট।
ভিসা
বালিতে বাংলাদেশীদের জন্যে ভিসা এক্সপেম্পশন যার মানে হলো ভিসা ফ্রি। অন এরাইভাল ভিসা আর ভিসা এক্সপেম্পশন এর মধ্যে বেশ ভালো পার্থক্য আআছে। অন এরাইভালে কিছু টাকা দিয়ে ভিসা নিতে হয় কিন্তু এক্সেম্পশনে একদম ফ্রি। ইমিগ্রেশনে পাসপোর্ট দিলেই আপনাকে সীল দিয়ে ছেড়ে দিবে। মাঝে মাঝে আসার কারন জানতে চাইতে পারে। এছাড়া সন্দেহ হলে হোটেল বুকিং দেখতে চায়।

ভ্রমণের সেরা সময়
বালির আবহাওয়া সারা বছর ধরেই বেশ মনোরম থাকে। তবে, মার্চ থেকে ডিসেম্বরের মধ্যে ভারী বৃষ্টিপাতের অভিজ্ঞতা হতে পারে। ভ্রমণার্থীদের শুষ্ক মরশুম (এপ্রিল থেকে সেপ্টেম্বর) এই দ্বীপটিতে পরিভ্রমণের জন্য বেছে নেওয়া উচিৎ। তবে, প্রচুর মানুষ এই সময় বালি পরিদর্শনে আসায়, জিনিষপত্রের মূল্য বৃদ্ধির ঝোঁক বেড়ে যায় এবং পর্যটনস্থলগুলিও বেশ ঘনসন্নিবিষ্ট হয়ে ওঠে। কিন্তু এপ্রিল ও মে মাসের মধ্যে ভ্রমণে এলে আপনি বৃষ্টি এবং সেইসাথে ভিড় এড়াতে সক্ষম হতে পারেন।

কোথায় থাকবেন
বালি একটা ছোটো দ্বীপ। এর দক্ষিণ থেকে উত্তর – প্রায় সর্বত্র মানুষ থাকেন। তাই হোটেলও বালির নানা স্থানে পাওয়া যায়। এয়ারপোর্ট হল ডেনপাসারে, যেটা বালির একেবারে দক্ষিণ পূর্ব প্রান্তে। এয়ারপোর্টের কাছাকাছি উলুবাটু, সেমনিয়াক, জিম্বারান, কুটা, সানুর এইসব জায়গাগুলো সমুদ্র উপকূলবর্তী। অসংখ্য হোটেল আর রিসর্টে ভরে আছে এইসব জায়গা। এইসব এলাকা প্রায় সারারাত জেগে থাকে বহু দোকানপাট, নাইটক্লাব, পাব ইত্যাদির সমাবেশে।

কুটা – কুটা এয়ারপোর্ট থেকে কাছের এলাকা। এটা সবচেয়ে টুরিষ্টে পরিপূর্ণ এলাকা। এখানে প্রচুর হোটেল, রেস্টুরেন্ট, মাসাজ পার্লার, ট্যাটু শপ, বার, ইত্যাদি আছে। এই এলাকাটা সবসময় জমজমাট থাকে।
উবুদ – উবুদ অনেকটা গ্রামের মতো। এখানে প্রচুর ইউরোপিয়ান আসে। এরা এখানে এসে মাসের পর মাস থেকে যায়। এখানে এসে ইয়গা করে, কুকিং ক্লাস করে, মাউন্ট বাতুর এবং আগুং এ হাইকে যায়। এখান থেকে রিভার রাফটিং, রাইস ট্যারেস, ওয়াটার ফল কাছাকাছি।
উলুয়াতু – যারা একটু নির্জনে সময় কাটাতে চান তারা উলুয়াতু থাকতে পারেন। খুব ঠাণ্ডা একটা এলাকা। পাহাড় আর সমুদ্রে ঘেরা একটা এলাকা। সারফাররা বেশিরভাগ সময় এখানে আসে। এখানের বীচ গুলোতে স্রোত অনেক। তাই এটাকে সার্ফিং প্যারাডাইস ও বলা হয়।
সেমিনিয়াক – বালির গুলশান বলা চলে এটাকে। এখানে অনেক ভিলা আছে। সব কিছুর দামই একটু বেশি এখানে। অনেক ভাল ভাল রেস্টুরেন্ট, শপ, ক্লাব এখানে আছে।
চ্যাঙ্গু – এটা একটা পার্টি এলাকা। বারো মাসই এখানে পার্টি চলে। যারা পার্টি পছন্দ করেন, ঘুরে আসতে পারেন চ্যাঙ্গু থেকে।
এছাড়া বালিতে আরও অনেক জায়গা আছে যেমন নুসা পেনিদা, নুসা দুয়া, পাদাং বে এসব জায়গায় ও অনেকে থাকতে ভালবাসে। তাই যাওয়ার আগে একটু ইন্টারনেট থেকে রিসার্চ করে যাবেন, যে কোনটা আপনার রুচীর সাথে ম্যাচ করে।
হোটেল
বালিতে বিভিন্ন দামের ও মানের হোটেল পাওয়া যায়। এবং ভীষনই প্রতিযোগিতামূলক বাজার হওয়ায়, সব হোটেলই মোটামুটি একটা মান বজায় রাখে। দিনপ্রতি ২০০,০০০ রুপিয়া থেকেই হোটেল পাবেন। ৫০০,০০০ রুপিয়া মত খরচ করলে বেশ ভালো হোটেল বা গেস্ট হাউস পাবেন। বাংলাদেশে যে হোটেল ৬ হাজার টাকায় পাবেন, বালিতে সে হোটেল ২ হাজার টাকা। বালিতে হোটেলের অভাব নেই। ৭০০ থেকে শুরু করে লাখ টাকারও হোটেল আছে। মোটামুটি ভাল একটা ১৫০০ থেকে ২৫০০ বাংলাদেশী টাকার মধ্যে পাবেন যার মধ্যে সকালের ব্রেকফাস্ট ইনক্লুডেড।

বুকিং ডট কম বা এয়ার বিএনবির সাহায্য নিয়ে হোটেল বুক করুন। যত আগে বুক করবেন, তত সস্তায় ঘর পাবেন। উপরন্তু, বুকিং ডট কমে বুক করলে বেশিরভাগ সময় অগ্রিম টাকা দিতে হয় না।

যাতায়াত
বালিতে যাতায়াত এর অনেক মাধ্যম আছে। বেস্ট অপশন একটা স্কুটার ভাড়া নেয়া। প্রতিদিন ৬০-৮০ হাজার রুপিয়া। মানে ৩৫০ থেকে ৪৮০ টাকা। কিন্তু একটু দামাদামি করে ৫০ হাজার রুপিয়া তে ভাড়া নেয়া কোন বেপারই না। ৫০ হাজার মানে ৩০০ টাকা। স্কুটার আপনার হোটেল এর রিসিপশনেই পাবেন। না থাকলে রিসিপশন থেকেই বলে দিবে যে কাছে কোথায় স্কুটার ভাড়া দেয়।এছাড়া একটা অ্যাপ আছে না গো জেক (GO-JEK)। এটা অনেকটা পাঠাও এর মতো। এটা ব্যবহার করে আপনি ঘুরতে পারবেন। আর গ্র্যাব (GRAB) তো আছেই।

বালিতে সংক্ষিপ্ত ভ্রমণের জন্য লিমো এবং ট্যাক্সি ভাড়া করা সহজ। ছোট-ছোট দলসহ, বালিতে বহু আকর্ষণগুলি তাদেরকে দর্শন করাতে পারে এমন একজন পেশাদার চালকের মাধ্যমে তারা চারপাশে ভ্রমণ করতে পছন্দ করে।</item>

    </string-array>
</resources>